{
    "1": {
        "start_text": "S T E N O G R A M A",
        "start_index": 0,
        "end_text": "şedinţei Senatului din 3 martie 2021",
        "end_index": 21,
        "text": " \n"
    },
    "2": {
        "start_text": "şedinţei Senatului din 3 martie 2021",
        "start_index": 21,
        "end_text": "S U M A R",
        "end_index": 61,
        "text": " \n \n"
    },
    "3": {
        "start_text": "S U M A R",
        "start_index": 61,
        "end_text": "S T E N O G R A M A",
        "end_index": 13743,
        "text": "  \n \n1.  Întrebări și interpelări.  7 \n2.  Declarații politice.  23 \n3.  Aprobarea  procedurii  de  urgenţă  pentru  dezbaterea  şi  adoptarea  unei  iniţiative  38 \nlegislative. \n(Votul final se va da într-o ședință viitoare.) \n4.  Dezbaterea Proiectului de lege privind aprobarea Ordonanţei de urgenţă a Guvernului  39 \nnr.5/2021 pentru completarea art.252 din Ordonanţa de urgenţă a Guvernului nr.70/2020 \nprivind reglementarea unor măsuri, începând cu data de 15 mai 2020, în contextul \nsituației  epidemiologice  determinate  de  răspândirea  coronavirusului  SARS-CoV-2, \npentru prelungirea unor termene, pentru modificarea și completarea Legii nr.227/2015 \nprivind  Codul  fiscal,  a  Legii  educației  naționale  nr.1/2011,  precum  și  a  altor  acte \nnormative. (L23/2021) \n(Votul final se va da într-o ședință viitoare.) \n5.  Dezbaterea Proiectului de lege pentru ratificarea Acordului dintre Guvernul României şi  40 \nConsiliul  de  Miniştri  al  Bosniei  şi  Herţegovinei  privind  protecţia  reciprocă  a \ninformaţiilor clasificate, semnat la Sarajevo la 27 ianuarie 2020. (L21/2021) \n(Votul final se va da într-o ședință viitoare.) \n6.  Dezbaterea Propunerii legislative pentru modificarea şi completarea Legii nr.554/2004 a  41 \ncontenciosului administrativ. (L288/2019) \n(Votul final se va da într-o ședință viitoare.) \n7.  Dezbaterea Proiectului de hotărâre privind exercitarea controlului de subsidiaritate  42 \nşi proporţionalitate conform Protocolului nr.2 din Tratatul de la Lisabona: \n-  Proiect  de  hotărâre  referitoare  la  Propunerea  de  Regulament  al \nParlamentului European şi al Consiliului de modificare a Regulamentului \n(UE)  nr.168/2013  în  ceea  ce  privește  măsurile  specifice  referitoare  la \nvehiculele din categoria L de sfârșit de serie, ca răspuns la epidemia de \nCOVID-19 – COM(2020) 491 final. \n(Votul final se va da într-o ședință viitoare.)   \n8.  Dezbaterea Proiectului de hotărâre privind exercitarea controlului de subsidiaritate şi  42 \nproporţionalitate conform Protocolului nr.2 din Tratatul de la Lisabona: \n-  Proiect de hotărâre referitoare la Propunerea de Regulament al Parlamentului \nEuropean  şi  al  Consiliului  de  modificare  a  Regulamentului  (UE)  2018/848 \nprivind producția ecologică în ceea ce privește data de aplicare a acestuia și \nanumite alte date menționate în regulamentul respectiv – COM(2020) 483 final.  \n(Votul final se va da într-o ședință viitoare.) \n9.  Dezbaterea Proiectului de hotărâre privind exercitarea controlului de subsidiaritate şi  42 \nproporţionalitate conform Protocolului nr.2 din Tratatul de la Lisabona: \n-  Proiect  de  hotărâre  referitoare  la  Propunerea  de  Regulament  al  Parlamentului \nEuropean și al Consiliului privind modificarea Regulamentului (CE) nr.1367/2006 al \nParlamentului European și al Consiliului din 6 septembrie 2006 privind aplicarea, \npentru instituțiile și  organismele comunitare,  a dispozițiilor Convenției  de la \nAarhus privind accesul la informație, participarea publicului la luarea deciziilor și \naccesul la justiție în domeniul mediului – COM(2020) 642 final. \n(Votul final se va da într-o ședință viitoare.) \n10.  Dezbaterea Proiectului de hotărâre privind exercitarea controlului de subsidiaritate şi  43 \nproporţionalitate conform Protocolului nr.2 din Tratatul de la Lisabona: \n-  Proiect  de  hotărâre  referitoare  la  Propunerea  de  Directivă  a  Consiliului  de \nmodificare a Directivei 2006/112/CE a Consiliului în ceea ce privește măsurile \ntemporare privind taxa pe valoarea adăugată aplicabilă vaccinurilor împotriva \nCOVID-19  și  dispozitivelor  medicale  pentru  diagnostic  in  vitro  aferente,  ca \nrăspuns la pandemia de COVID-19 – COM(2020) 688 final. \n(Votul final se va da într-o ședință viitoare.) \n11.  Dezbaterea Proiectului de hotărâre privind exercitarea controlului de subsidiaritate şi  43 \nproporţionalitate conform Protocolului nr.2 din Tratatul de la Lisabona: \n-  Proiect  de  hotărâre  referitoare  la  Propunerea  de  Directivă  a  Parlamentului \nEuropean  şi  a  Consiliului  privind  salariile  minime  adecvate  în  Uniunea \nEuropeană – COM(2020) 682 final. \n(Votul final se va da într-o ședință viitoare.) \n12.  Dezbaterea Proiectului de hotărâre privind exercitarea controlului de subsidiaritate şi  44 \nproporţionalitate conform Protocolului nr.2 din Tratatul de la Lisabona: \n1. Proiect de hotărâre referitoare la Pachetul privind azilul și migrația: \n- 2 - \n   \n-  Comunicarea  Comisiei  către  Parlamentul  European,  Consiliu,  Comitetul \nEconomic și Social European și Comitetul Regiunilor referitoare la un nou Pact \nprivind migrația și azilul – COM(2020) 609 final; \n-  Propunerea de Regulament al Parlamentului European și al Consiliului privind \ngestionarea  situațiilor  legate  de  azil  și  migrație  și  de  modificare  a  Directivei \n2003/109/CE a Consiliului și a Propunerii de Regulament (UE) XXX/XXX (Fondul \npentru azil și migrație) – COM(2020) 610 final; \n-  Propunerea modificată de Regulament al Parlamentului European și al Consiliului \nde stabilire a unei proceduri comune în materie de protecție internațională în Uniune \nși de abrogare a Directivei 2013/32/UE – COM(2020) 611 final; \n-  Propunerea  de  Regulament  al  Parlamentului  European  și  al  Consiliului  de \nintroducere  a  unei  proceduri  de  screening  pentru  resortisanții  țărilor  terțe  la \nfrontierele externe și de modificare a Regulamentelor (CE) nr.767/2008, (UE) \n2017/2226, (UE) 2018/1240 și (UE) 2019/817 – COM(2020) 612 final; \n-  Propunerea de Regulament al Parlamentului European și al Consiliului privind \nabordarea  situațiilor  de  criză  și  de  forță  majoră  în  domeniul  migrației  și \nazilului – COM (2020) 613 final; \n-  Propunerea  modificată  de  Regulament  al  Parlamentului  European  și  al \nConsiliului privind instituirea sistemului „Eurodac” pentru compararea datelor \nbiometrice  în  scopul  aplicării  eficiente  a  Regulamentului  (UE)  XXX/XXX \n(Regulamentul privind azilul și gestionarea migrației) și a Regulamentului (UE) \nXXX/XXX (Regulamentul privind relocarea), pentru identificarea unui resortisant al \nunei țări terțe sau a unui apatrid în situație neregulamentară și privind cererile de \ncomparare cu datele „Eurodac” prezentate de autoritățile de aplicare a legii din \nstatele membre și de Europol și modificarea Regulamentelor (UE) 2018/1240 și \n(UE) 2019/818 – COM(2020) 614 final. \n(Votul final se va da într-o ședință viitoare.) \n13.  Dezbaterea Proiectului de hotărâre privind exercitarea controlului de subsidiaritate şi  46 \nproporţionalitate conform Protocolului nr.2 din Tratatul de la Lisabona: \n-  Proiect de hotărâre referitoare la Propunerea de Regulament al Parlamentului \nEuropean  şi  al  Consiliului  de  instituire  a  Mediului  aferent  ghișeului  unic  al \nUniunii Europene pentru vămi și de modificare a Regulamentului (UE) nr.952/2013 \n– COM (2020) 673 final. \n(Votul final se va da într-o ședință viitoare.) \n- 3 - \n   \n14.  Dezbaterea  Proiectului  de  hotărâre  privind  consultarea  parlamentelor  naţionale  46 \nconform Protocolului nr.1 din Tratatul de la Lisabona: \n-  Proiect  de  hotărâre  referitoare  la  Comunicarea  Comisiei  către  Parlamentul \nEuropean,  Consiliu,  Comitetul  Economic  și  Social  European  și  Comitetul \nRegiunilor  –  Pregătirea  pentru  schimbări  –  Comunicare  privind  gradul  de \npregătire la sfârșitul perioadei de tranziție între Uniunea Europeană și Regatul \nUnit – COM(2020) 324 final. \n(Votul final se va da într-o ședință viitoare.) \n15.  Dezbaterea  Proiectului  de  hotărâre  privind  consultarea  parlamentelor  naţionale  46 \nconform Protocolului nr.1 din Tratatul de la Lisabona: \n-  Proiect  de  hotărâre  referitoare  la  Comunicarea  Comisiei  către  Parlamentul \nEuropean,  Consiliu,  Comitetul  Economic  și  Social  European  și  Comitetul \nRegiunilor – Combaterea dezinformării în legătură cu COVID-19 – Asigurarea \nunei informări corecte – JOIN(2020) 8 final. \n(Votul final se va da într-o ședință viitoare.) \n16.  Dezbaterea  Proiectului  de  hotărâre  privind  consultarea  parlamentelor  naţionale  47 \nconform Protocolului nr.1 din Tratatul de la Lisabona: \n-  Proiect  de  hotărâre  referitoare  la  Comunicarea  Comisiei  către  Parlamentul \nEuropean, Consiliu, Banca Centrală Europeană, Comitetul Economic și Social \nEuropean și Comitetul Regiunilor – Tabloul de bord privind justiția în Uniunea \nEuropeană pentru anul 2020 – COM(2020) 306 final. \n(Votul final se va da într-o ședință viitoare.) \n17.  Dezbaterea  Proiectului  de  hotărâre  privind  consultarea  parlamentelor  naţionale  47 \nconform Protocolului nr.1 din Tratatul de la Lisabona: \n-  Proiect  de  hotărâre  referitoare  la  Comunicarea  Comisiei  către  Parlamentul \nEuropean şi Consiliu – Protecţia datelor ca pilon al capacitării cetăţenilor şi al \nabordării UE privind tranziţia digitală – doi ani de aplicare a Regulamentului \ngeneral privind protecţia datelor – COM(2020) 264 final. \n(Votul final se va da într-o ședință viitoare.) \n18.  Dezbaterea  Proiectului  de  hotărâre  privind  consultarea  parlamentelor  naţionale  47 \nconform Protocolului nr.1 din Tratatul de la Lisabona: \n-  Proiect  de  hotărâre  referitoare  la  Comunicarea  Comisiei  către  Parlamentul \n- 4 - \n   \nEuropean,  Consiliu,  Comitetul  Economic  și  Social  European  și  Comitetul \nRegiunilor  –  Reziliența  materiilor  prime  critice:  trasarea  unui  model  pentru \nîmbunătățirea securității și a durabilității – COM(2020) 474 final. \n(Votul final se va da într-o ședință viitoare.) \n19.  Dezbaterea  Proiectului  de  hotărâre  privind  consultarea  parlamentelor  naţionale  47 \nconform Protocolului nr.1 din Tratatul de la Lisabona: \n-  Proiect de hotărâre referitoare la Nota de consultare – O politică comercială \nreînnoită pentru o Europă mai puternică. \n(Votul final se va da într-o ședință viitoare.) \n20.  Dezbaterea  Proiectului  de  hotărâre  privind  consultarea  parlamentelor  naţionale  47 \nconform Protocolului nr.1 din Tratatul de la Lisabona: \n1.  Proiect de hotărâre referitoare la: \n-  Comunicarea  Comisiei  către  Parlamentul  European,  Consiliu,  Comitetul \nEconomic  și  Social  European  și  Comitetul  Regiunilor  –  Consolidarea  unei \neconomii neutre climatic: o strategie a UE pentru integrarea sistemului energetic \n– COM(2020) 299 final. \n-  Comunicarea  Comisiei  către  Parlamentul  European,  Consiliu,  Comitetul \nEconomic  și  Social  European  și  Comitetul  Regiunilor  –  O  strategie  pentru \nhidrogen: pentru o Europă neutră climatic – COM(2020) 301 final. \n-  Comunicarea  Comisiei  către  Parlamentul  European,  Consiliu,  Comitetul \nEconomic și Social European și Comitetul Regiunilor – Evaluarea la nivelul UE a \nPlanurilor naţionale în domeniul energiei şi al climei – Stimularea tranziţiei verzi \nşi promovarea redresării economice prin intermediul planificării energetice şi \nclimatice integrate – COM(2020) 564 final. \n(Votul final se va da într-o ședință viitoare.) \n21.  Dezbaterea  Proiectului  de  hotărâre  privind  consultarea  parlamentelor  naţionale  49 \nconform Protocolului nr.1 din Tratatul de la Lisabona: \n-  Proiect  de  hotărâre  –  Carte  Albă  referitoare  la  stabilirea  unor  condiții  de \nconcurență echitabile în ceea ce privește subvențiile străine – COM(2020) 253 final. \n(Votul final se va da într-o ședință viitoare.) \n22.  Dezbaterea  Proiectului  de  hotărâre  privind  consultarea  parlamentelor  naţionale  49 \nconform Protocolului nr.1 din Tratatul de la Lisabona: \n- 5 - \n   \n-  Proiect  de  hotărâre  referitoare  la  Comunicarea  Comisiei  către  Parlamentul \nEuropean și Consiliu – O Uniune a Egalității: Cadrul strategic al UE pentru \negalitatea, incluziunea și participarea romilor –  COM(2020) 620 final. \n(Votul final se va da într-o ședință viitoare.) \n23.  Dezbaterea  Proiectului  de  hotărâre  privind  consultarea  parlamentelor  naţionale  49 \nconform Protocolului nr.1 din Tratatul de la Lisabona: \n-  Proiect  de  hotărâre  referitoare  la  Comunicarea  Comisiei  către  Parlamentul \nEuropean,  Consiliu,  Comitetul  Economic  și  Social  European  și  Comitetul \nRegiunilor – O Uniune a egalității: Planul de acțiune al UE de combatere a \nrasismului pentru perioada 2020 – 2025 – COM(2020) 565 final. \n(Votul final se va da într-o ședință viitoare.) \n24.  Dezbaterea  Proiectului  de  hotărâre  privind  consultarea  parlamentelor  naţionale  51 \nconform Protocolului nr.1 din Tratatul de la Lisabona: \n-  Proiect  de  hotărâre  referitoare  la  Comunicarea  Comisiei  către  Parlamentul \nEuropean,  Consiliu,  Comitetul  Economic  și  Social  European  și  Comitetul \nRegiunilor – Programul de lucru al Comisiei Europene pentru anul 2021 – O \nUniune a vitalităţii într-o lume a fragilităţii – COM(2020) 690 final. \n(Votul final se va da într-o ședință viitoare.) \n25.  Dezbaterea Proiectului de hotărâre privind exercitarea controlului de subsidiaritate şi  51 \nproporţionalitate conform Protocolului nr.2 din Tratatul de la Lisabona: \n-  Proiect  de  hotărâre  referitoare  la  Propunerea  de  Directivă  a  Consiliului  de \nmodificare  a  Directivei  2006/112/CE  în  ceea  ce  privește  conferirea  de \ncompetențe de executare Comisiei pentru a stabili sensul termenilor utilizați în \nanumite dispoziții ale directivei menționate – COM(2020) 749 final. \n(Votul final se va da într-o ședință viitoare.) \n26.  Dezbaterea Proiectului de hotărâre pentru modificarea Regulamentului Senatului.  52 \n(Votul final se va da într-o ședință viitoare.) \n27.  Adoptarea tacită, prin împlinirea termenului pentru dezbatere şi adoptare la 26 și 27  52 \nfebruarie 2021, a unor iniţiative legislative. \n \n \n \n \n- 6 - \n   \n"
    },
    "4": {
        "start_text": "S T E N O G R A M A",
        "start_index": 13743,
        "end_text": "şedinţei Senatului din 3 martie 2021",
        "end_index": 13764,
        "text": " \n"
    },
    "5": {
        "start_text": "şedinţei Senatului din 3 martie 2021",
        "start_index": 13764,
        "end_text": "Doamna Alina-Ștefania Gorghiu:",
        "end_index": 13838,
        "text": " \n \nŞedinţa a început la ora 9.31. \n \n"
    },
    "6": {
        "start_text": "Doamna Alina-Ștefania Gorghiu:",
        "start_index": 13838,
        "end_text": "Doamna Gabriela Firea:",
        "end_index": 14841,
        "text": " \nBună dimineața, doamnelor și domnilor! \nDeclar deschisă sesiunea consacrată întrebărilor și interpelărilor astăzi, 3 martie 2021. \nVoi conduce această ședință în calitate de vicepreședinte al Senatului, asistată de domnul senator \nDan Ivan și domnul senator Dan Lavric – care va veni imediat –, în calitate de secretari ai Senatului. \nDomnul Sorin Lavric a și venit. \nMulțumesc. \nÎn  conformitate  cu  programul  aprobat,  timpul  alocat  pentru  sesiunea  de  întrebări  și \ninterpelări  de  astăzi  este  de  60  de  minute  și  va  fi  repartizat  pe  grupurile  parlamentare  în \nconformitate cu ponderea acestora. \nO să îmi permiteți să încep, fiind luna martie, cu doamnele și cu Grupul PSD. \nO invit pe doamna senator Gabriela Firea să susțină interpelarea sau întrebarea. \nȘi, în măsura în care aveți și interpelare, și întrebare, stimați colegi, o să vă rog să nu vă mai \ndeplasați a doua oară la microfon, să le lecturați pe amândouă. \nVă rog, doamna senator. \n"
    },
    "7": {
        "start_text": "Doamna Gabriela Firea:",
        "start_index": 14841,
        "end_text": "Doamna Alina-Ștefania Gorghiu:",
        "end_index": 17397,
        "text": " \nMulțumesc, doamna președinte de ședință. \nStimați secretari, \nDragi colegi, \nInterpelarea mea este adresată domnului prim-ministru Florin-Vasile Cîțu și domnului Claudiu \nNăsui, ministrul economiei. \nAvând în vedere faptul că, în calitate de membru al Comisiei pentru muncă, familie și protecție \nsocială, am primit multe sesizări din partea cetățenilor cu privire la disperarea antreprenorilor locali \nfață de lipsa măsurilor pentru sprijinirea mediului de afaceri, vă rog să ne transmiteți  care sunt \ntermenele de implementare pentru fiecare program prin care urma să fie sprijinit sectorul IMM-urilor \ndin România. \n- 7 - \n   \nDisperarea antreprenorilor români a ajuns la limită, având în vedere că firmele din domeniul \nHoReCa au început să dea statul în judecată. Mii de societăți au fost falimentate în urma restricțiilor \nimpuse și peste 100 000 de oameni au rămas fără slujbe. \nConcret, domnule prim-ministru și domnule ministru, sunt antreprenori care nu se regăsesc în \nacele categorii care ar putea să beneficieze de un anumit sprijin. Mă refer la Codul CAEN 9329. În \nacest fel, nu se pot amâna plățile pentru ratele către bănci, dar, de asemenea, nu pot fi nici suspendate \nplățile taxelor și impozitelor către ANAF, deoarece au depășit termenele maxime posibile – 9 luni, \nrespectiv 31 decembrie 2020. \nVă rog respectuos să ne precizați ce măsuri intenționați să adoptați pentru aceste categorii care \nau fost omise din măsurile anunțate de către Guvern? \nÎntrebarea mea este adresată doamnei Raluca Turcan, ministrul muncii și protecției sociale. \nStimată doamnă ministru, \nAvând în vedere faptul că, în calitate de membru al Comisiei pentru muncă, familie și protecție \nsocială am primit mai multe sesizări din partea cetățenilor în legătură cu respectarea calendarului legal \nde mărire a alocațiilor de stat pentru copii, dar și a pensiilor, vă rog respectuos să-mi comunicați \ntermenele  de  implementare  pentru  fiecare  dintre  legile  menționate  anterior,  știut  fiind  faptul  că \namendamentele au fost respinse și în comisiile de specialitate, precum și ieri, și alaltăieri în plenul \nreunit al Camerei și Senatului. \nMenționez legile la care fac referire: nr.127/2019 privind sistemul public de pensii și Legea \nprivind respingerea Ordonanței de urgență nr.123/2020 pentru modificarea art.3 din Legea nr.61/1993 \nprivind alocația de stat pentru copii. \nLa ambele, și interpelare, și întrebare, solicit doar răspuns scris. \nCu deosebită considerație, Gabriela Firea, senator PSD de București \nMulțumesc. \n"
    },
    "8": {
        "start_text": "Doamna Alina-Ștefania Gorghiu:",
        "start_index": 17397,
        "end_text": "Domnul Dănuț Bica:",
        "end_index": 17541,
        "text": " \nMulțumesc, doamna senator. \nDin partea Grupului PNL, îl invit pe domnul Dănuț Bica să ia cuvântul. \nMulțumesc. \n"
    },
    "9": {
        "start_text": "Domnul Dănuț Bica:",
        "start_index": 17541,
        "end_text": "Doamna Alina-Ștefania Gorghiu:",
        "end_index": 22881,
        "text": " \nMulțumesc, doamna președintă. \nPrima mea întrebare este adresată domnului Barna Tánczos, ministrul mediului, apelor și pădurilor. \nObiectul întrebării: „Regularizarea pâraielor Bascov, Budeasa și Cârcinov din județul Argeș”. \nStimate domnule ministru, \n- 8 - \n   \nLucrările de regularizare a pâraielor Bascov, Budeasa și Cârcinov reprezintă câteva dintre \nurgențele investiționale din domeniul hidrografic la nivelul județului Argeș, cu impact major în ceea ce \nprivește protecția construcțiilor și terenurilor agricole și siguranța populației din zonele respective. \nPentru susținerea celor menționate anterior, vă informez că în luna iulie 2014, pe teritoriul \ncomunei Bascov, situată în vecinătatea municipiului Pitești, ca urmare a ploilor abundente, apele au \ninundat circa 360 de gospodării, iar viitura a determinat deraierea unui tren de persoane. Comuna \nBascov a fost afectată de inundații și în anii 2005 și 2019, iar gospodăriile cetățenilor din localitățile \nstrăbătute de aceste cursuri de apă sunt puse în pericol de fiecare dată când în zonă se înregistrează \nploi torențiale. \nÎn consecință, având în vedere importanța deosebită a obiectivelor de investiții menționate \nanterior,  vă  rog  ca,  în  completare  la  răspunsurile  Ministerului  Apelor  și  Pădurilor  formulate  la \nîntrebările  mele  pe  aceeași  temă  din  ultimii  4  ani,  să-mi  comunicați  care  este  stadiul  execuției \nlucrărilor, raportat la calendarul asumat, din ce motive a fost întârziată realizarea acestora și care este \ntermenul prevăzut pentru finalizarea proiectelor respective. \nSolicit răspuns scris. \nVă mulțumesc. \nCu deosebită considerație, Dănuț Bica, senator PNL de Argeș \nCea de a doua întrebare este adresată domnului Cătălin Drulă, ministrul transporturilor \nși infrastructurii. \nObiectul întrebării:  „Modernizarea/reabilitarea trecerii la nivel cu calea ferată din  comuna \nLeordeni, județul Argeș (intersecția dintre DJ703B și calea ferată București – Pitești)” \nStimate domnule ministru, \nÎn  județul  Argeș  se  găsesc  mai  multe  treceri  la  nivel  cu  calea  ferată  a  căror \nmodernizare/reabilitare este absolut necesară și așteptată de ani de zile. Între acestea se află și cea care \neste amplasată pe teritoriul comunei Leordeni, la intersecția dintre drumul județean DJ703B și calea \nferată București – Pitești. Din cauza stării tehnice precare în care se prezintă, trecerea respectivă pune \nîntr-un real pericol siguranța traficului rutier în zonă. \nDrept urmare, în luna octombrie a anului 2018, 114 cetățeni care domiciliază în comuna \nLeordeni și în localitățile învecinate au completat și transmis la biroul meu parlamentar din Pitești \ntabele cu semnături pentru susținerea reabilitării trecerii la nivel menționate anterior, cerându-mi să-i \nsprijin în demersul pe care l-au inițiat. \nRecent, am primit o solicitare similară din partea acestora, motivată de faptul că trecerea la \nnivel respectivă se găsește în aceeași stare de degradare ca în anul 2018. \n- 9 - \n   \nÎn consecință, vă solicit să analizați cazul prezentat și, având în vedere importanța deosebită pe \ncare o are modernizarea acestei treceri la nivel pentru siguranța circulației în zonă, să dispuneți \nmăsurile ce se impun pentru remedierea situației. De asemenea, vă rog să-mi comunicați deciziile pe \ncare  le  veți  adopta  cu  privire  la  problema  semnalată,  pentru  a  le  putea  aduce  la  cunoștință \ncetățenilor interesați. \nSolicit răspuns în scris. \nVă mulțumesc. \nCu deosebită considerație, Dănuț Bica, senator PNL de Argeș \nInterpelarea este adresată doamnei Raluca Turcan, ministrul muncii și protecției sociale. \nObiectul  interpelării:  „Precizări  cu  privire  la  viitoarea  lege  a  pensiilor  și  la  evaluarea  și \ndigitalizarea dosarelor de pensionare” \nStimată doamnă ministru, \nIntroducerea,  în  anul  2009,  a  pensiei  sociale  minime  garantată,  redefinită  mai  târziu  ca \nindemnizație socială pentru pensionari, a reprezentat o măsură benefică pentru vârstnicii cu pensii \nfoarte mici. \nUlterior, creșterile aplicate succesiv cuantumului indemnizației sociale pentru pensionari fiind \nmult mai mari decât majorările operate asupra valorii punctului de pensie au generat o situație de \nrelativă  discriminare  între  persoanele  cu  o  contributivitate  foarte  mică,  care  beneficiază  de \nindemnizația  socială  de  800  de  lei  lunar,  și  cele  cu  stagii  complete  de  cotizare,  care,  potrivit \npunctajului, obțin venituri în jurul a 1 000 – 1 200 de lei lunar, producând de multe ori nemulțumire în \nrândul celei de a doua categorii. \nAvând în vedere faptul că unul dintre obiectivele asumate de dumneavoastră la preluarea \nfuncției de ministru al muncii și protecției sociale îl reprezintă elaborarea unei noi legi a pensiilor prin \ncare să se asigure tuturor persoanelor vârstnice un venit decent și să se elimine toate inechitățile \nprezente în sistem, vă rog să precizați cum intenționați să abordați rezolvarea situației prezentate anterior. \nDe asemenea, cunoscând faptul că ați declanșat procesul de evaluare și digitalizare a tuturor \ndosarelor de pensionare, care este termenul pe care vi l-ați propus pentru finalizarea acestei ample și \nextrem de dificile acțiuni? \nSolicit răspuns scris. \nVă mulțumesc. \nCu deosebită considerație, Dănuț Bica, senator PNL de Argeș \n"
    },
    "10": {
        "start_text": "Doamna Alina-Ștefania Gorghiu:",
        "start_index": 22881,
        "end_text": "Domnul Gheorghiță Mîndruță:",
        "end_index": 23051,
        "text": " \nMulțumesc mult, domnule senator. \n- 10 - \n   \nInvit, din partea Grupului USR PLUS, pe domnul senator Gheorghiță Mândruță. \nVă mulțumesc. \n"
    },
    "11": {
        "start_text": "Domnul Gheorghiță Mîndruță:",
        "start_index": 23051,
        "end_text": "Doamna Alina-Ștefania Gorghiu:",
        "end_index": 25918,
        "text": " \nVă mulțumesc, doamnă președintă. \nÎntrebarea mea este adresată domnului ministru al mediului, apelor și pădurilor, domnul \nBarna Tánczos. \nStimate domnule ministru, \nVin dintr-un județ cu păduri multe și frumoase, dar și cu multe conflicte legate de utilizarea \nresursei forestiere. Îmi exprim speranța că noul SUMAL 2 va reuși să rezolve în toate județele acestei \nțări, deci și în Suceava, problemele de legalitate și de trasabilitate a recoltării de masă lemnoasă, \nsemnalate de activiștii de mediu. \nAm însă o serie de îndoieli legate de capacitatea SUMAL 2 de a reduce situațiile de furt în \nzonele expuse. Personalul silvic nu poate să fie prezent peste tot în pădure, iar datorită întinderii \npădurii, a multiplelor căi de acces și a diverselor alte situații, lemnul poate fi încărcat și scos din \npădure cu mult înainte ca pădurarul să ajungă la locul furtului. \nDe asemenea, în ciuda faptului  că în  această țară și-au pierdut  viața, în  ultimii  ani, șase \npădurari, iar peste 700 au fost agresați de hoții de lemne, nu am cunoștință de nicio inițiativă clară din \npartea autorităților sau a angajatorului de a asigura protecția personalului silvic, deși această obligație \neste înscrisă în statutul personalului silvic. \nCombaterea tăierilor ilegale și a furtului de lemn din pădure necesită un complex de măsuri \ncare să abordeze problemele acestea la baza lor și să fie în acord cu prevederile Regulamentului \nUniunii Europene nr.995 de supraveghere a primei puneri pe piață a lemnului. \nAvând în vedere că gestionarea ilegală, degradarea ori distrugerea resurselor fondului forestier \nconstituie o amenințare la adresa siguranței naționale a României (Legea nr.51/1991, actualizată), iar \nconform  Legii  nr.333/2003,  art.3  alin.(1),  se  pot  stabili  modalități  concrete  de  organizare  și  de \nexecutare a pazei, după caz, cu efective de jandarmi, adresez următoarele întrebări: \n1. În ce măsură Ministerul Mediului este interesat de implicarea jandarmeriei pentru asigurarea \npazei în afara fondului forestier? \n2. Câte protocoale specifice au fost încheiate cu Jandarmeria în ultimii ani, respectiv de la \nintrarea în vigoare a modificării Legii nr.51/1991, care include degradarea sau distrugerea pădurii la \namenințări la adresa siguranței naționale a României? \n3. S-au făcut demersuri pentru asigurarea unor echipaje de intervenție la nevoie sau a unor \npatrule permanente în zonele de risc? \n- 11 - \n   \nDoresc să-mi exprim speranța că Ministerul Mediului înțelege necesitatea acestor măsuri pentru \na  crește  transparența  valorificării  resursei,  eficacitatea  actului  de  pază  și  gradul  de  protecție  a \npersonalului silvic expus în teren agresiunilor și presiunilor de tot felul. \nSolicit răspuns scris. \nCu deosebită considerație, Gheorghiță Mîndruță, senator USR PLUS de Suceava \nVă mulțumesc. \n"
    },
    "12": {
        "start_text": "Doamna Alina-Ștefania Gorghiu:",
        "start_index": 25918,
        "end_text": "Domnul Dorinel Cosma:",
        "end_index": 26067,
        "text": " \nMulțumesc, domnule senator. \nÎl invit la microfon pentru a-și susține interpelarea pe domnul senator Cosma Dorinel. \n"
    },
    "13": {
        "start_text": "Domnul Dorinel Cosma:",
        "start_index": 26067,
        "end_text": "Doamna Alina-Ștefania Gorghiu:",
        "end_index": 28068,
        "text": " \nÎntrebarea este adresată domnului Lucian Nicolae Bode, ministrul afacerilor interne. \nObiectul interpelării: „Numărul unităților operative subordonate… respectiv Inspectoratului \nGeneral pentru Situații de Urgență, care nu au în dotare autospeciale de pompieri funcționale echipate \ncu scară telescopică sau rulantă și al celor care nu au perne pneumatice de salvare”. \nDomnule ministru, \nÎn contextul ultimului eveniment care a avut un deznodământ tragic, soldat cu moartea unei \nfemei din Constanța din cauza faptului că pompierii nu au putut interveni corespunzător, deoarece \nautospecialele sosite la fața locului nu aveau în dotare nici autoscară și nici saltea pneumatică, aceștia \nprivind neputincioși cum femeia a căzut de la etajul 6 al imobilului în care locuia, în timp ce încerca să \ncoboare pe zidul blocului din balcon, vă rog să răspundeți, punctual, la următoarele întrebări: \n1. Câte unități operative din subordinea Inspectoratului General pentru Situații de Urgență nu sunt \ndotate corespunzător, mai exact nu au autospeciale de pompieri, cu scară telescopică sau cu scară rulantă? \n2. Care este numărul concret al autospecialelor de pompieri funcționale, echipate cu scară \ntelescopică, respectiv cu scară rulantă, existente la momentul actual în dotarea unităților operative din \nsubordinea Inspectoratului General pentru Situații de Urgență? \n3. Câte unități operative din subordinea Inspectoratului General pentru Situații de Urgență \nsunt dotate cu perne pneumatice de salvare și care este numărul celor care nu au în dotare un \nastfel de echipament? \n4. Care sunt măsurile pe care le veți lua pentru ca echipajele să poată ajunge în timp util și să \nfie dotate în mod corespunzător, în funcție de natura intervenției, astfel încât evenimentele tragice, \nprecum cel mai sus-menționat, să nu mai se repete în România anului 2021? \nVă solicit un răspuns în scris. \nVă mulțumesc. \n- 12 - \n   \nCu deosebită considerație, Dorinel Cosma, senator AUR Botoșani \n"
    },
    "14": {
        "start_text": "Doamna Alina-Ștefania Gorghiu:",
        "start_index": 28068,
        "end_text": "Domnul Nicușor Cionoiu:",
        "end_index": 28297,
        "text": " \nMulțumesc tare mult, domnule senator. \nDați-mi voie să-l invit la microfon pe domnul senator Cionoiu Nicușor, din partea Grupului \nPSD, pentru a-și susține interpelarea. \nVă rog, domnule senator. \n"
    },
    "15": {
        "start_text": "Domnul Nicușor Cionoiu:",
        "start_index": 28297,
        "end_text": "Doamna Alina-Ștefania Gorghiu:",
        "end_index": 30262,
        "text": " \nMulțumesc, doamna președinte. \nInterpelarea mea se adresează doamnei ministru Raluca Turcan, ministrul muncii și protecției \nsociale, și are ca obiect: „Sistarea lucrărilor pentru centrele destinate persoanelor cu handicap din \njudețul Călărași”. \nStimată doamnă ministru, \nÎn cursul anului 2006, Consiliul Județean Călărași, prin Direcția Generală de Asistență Socială \nși Protecția Copilului, a accesat Programul de interes național reglementat de Hotărârea Guvernului \nnr.197/2006 în vederea restructurării instituțiilor de tip vechi destinate persoanelor adulte cu handicap \nși crearea de servicii alternative de tip rezidențial. \nAstfel, s-a demarat construcția a trei centre în comunele Vlad Țepeș, Cuza Vodă și Dichiseni, \nca urmare a restructurării Centrului de Recuperare și Reabilitare Neuropsihiatrică Plătărești. Lucrările, \nfinalizate în proporție de 85%, au fost sistate în anul 2012, având în vedere proasta gestionare a \nsistemului de decontare și achitare a lucrărilor. \nÎn  conformitate cu  contractul de finanțare, consiliul județean poate prelua în  administrare \nclădirile doar la finalizarea acestora. Astăzi, imobilele sunt supuse unui proces de degradare, deoarece \nautoritatea locală nu are baza legală pentru efectuarea cheltuielilor de conservare, investiția fiind, \nsemnificativ, realizată în mare parte. Investiția semnificativă făcută până în momentul de față riscă să \nfie pierdută în cazul în care nu se alocă fondurile necesare finalizării construcției. \nVă rog, doamna ministru, să dispuneți ca, prin organele de specialitate aflate în subordinea \ndumneavoastră, să se clarifice situația juridică a celor trei imobile, respectiv identificarea surselor de \nfinanțare  pentru  finalizarea  construcțiilor  și  predarea  acestora  consiliului  județean  prin  Direcția \nGenerală de Asistență Socială și Protecție a Copilului Călărași. \nSenator PSD Nicușor Cionoiu \nSolicit răspuns oral și scris. \nMulțumesc. \n"
    },
    "16": {
        "start_text": "Doamna Alina-Ștefania Gorghiu:",
        "start_index": 30262,
        "end_text": "Doamna Rodica Boancă:",
        "end_index": 30491,
        "text": " \nMulțumesc tare mult, domnule senator. \n- 13 - \n   \nO invit  la microfon pe doamna senator Rodica Boancă pentru a-și  susține interpelarea și \nîntrebarea… văd că aveți, doamna senator. \nMulțumesc. \n"
    },
    "17": {
        "start_text": "Doamna Rodica Boancă:",
        "start_index": 30491,
        "end_text": "Doamna Alina-Ștefania Gorghiu:",
        "end_index": 30556,
        "text": " \nAm vreo două întrebări… (Neinteligibil.) \n"
    },
    "18": {
        "start_text": "Doamna Alina-Ștefania Gorghiu:",
        "start_index": 30556,
        "end_text": "Doamna Rodica Boancă:",
        "end_index": 30618,
        "text": " \nDa, da, pe amândouă, vă rog. \n"
    },
    "19": {
        "start_text": "Doamna Rodica Boancă:",
        "start_index": 30618,
        "end_text": "Doamna Alina-Ștefania Gorghiu:",
        "end_index": 35581,
        "text": " \nMulțumesc frumos. \nVoi începe cu interpelarea, care este… m-am încurcat în mască… care este adresată domnului \nprim-ministru al României, Florin-Vasile Cîțu. \nObiectul interpelării: „Probleme legate de managementul resursei naturale limitate – «spectrul \nradio».  Gestionarea  lui  eficientă  și  responsabilă,  fără  poluare  electromagnetică  suplimentară,  cu \ndezbateri publice corecte și consimțământul informat al cetățenilor.” \nStimate domnule prim-ministru, \nBugetul de stat pentru anul 2021 include venituri la buget de 2,5 miliarde de lei, adică peste \n510 milioane de euro din vânzarea licențelor pentru noile benzi de frecvențe radio. Această sumă este \nechivalentul a aproximativ 0,3% din produsul intern brut și este considerată ca venit sigur. El este luat \nîn calcul la execuția bugetară, deși licitațiile în urma cărora ar trebui să vină acești bani se bazează pe \nproiecte legislative care nu se știe dacă sau când vor fi adoptate, deoarece nu conțin multe probleme \nlegislative nerezolvate și elemente de neconstituționalitate. \nSpectrul radio este un bun național și o resursă naturală limitată. Prin urmare, Parlamentul are \ndreptul de a fi informat despre deciziile cu privire la exploatarea acestuia. \nDomnule prim-ministru, ținând cont de prevederile legale referitoare la accesul la informații \nlibere și la transparență decizională, vă rog să aveți amabilitatea să-mi răspundeți la următoarele \nîntrebări și solicitări. \n1. În calitate de senator, vă solicit să ne puneți la dispoziție statistica privind evoluția din \nultimii 5 ani a prețului de pornire și de adjudecare a licitațiilor pentru exploatarea frecvențelor \nradio destinate comunicațiilor mobile, raportat la prețul de vânzare practicat în toate celelalte țări \nmembre ale Uniunii Europene. \nStatul trebuie să impună ANCOM, ca țintă de eficiență a vânzării spectrului, câștigarea pentru \nfiecare bandă de frecvență licitată a cel puțin prețul mediu obținut de celelalte țări membre UE. Acesta \nsă fie prețul de pornire a licitației. \n- 14 - \n   \n2. Atunci când se face strategia de vânzare a unei resurse naționale limitate, cum este spectrul \nradio, trebuie să se țină cont de experiența țărilor membre ale Uniunii Europene și de cele mai bune \npractici în domeniu. \nCe a făcut Guvernul ca să controleze și să limiteze abordările și deciziile ANCOM? De ce \nacceptați ca în România prețul de pornire a licitării spectrului să fie atât de mic în comparație cu \ncelelalte țări europene? \nDe asemenea, vă solicit ca perioada de alocare a licențelor să fie cât mai mică și în niciun caz \nsub media europeană. \n3. Folosirea spectrului de frecvențe radio, bun național și proprietate publică, are un impact \nmajor asupra sănătății noastre, asupra mediului natural, asupra securității noastre cibernetice și a \nsecurității naționale. Din acest motiv, inclusiv în grupurile de lucru active în Uniunea Europeană, \nprecum și în fiecare țară în parte, crește scepticismul cu privire la efectele și proliferarea în masă a \nnoii tehnologii 5G. \nDată fiind necesitatea respectării principiului precauției și al participării cetățenilor la luarea \ndeciziilor, vă rog să ne comunicați cum s-a cerut și s-a ținut cont de consimțământul informat al \npopulației pentru suplimentarea frecvențelor și cantităților de spectru ce urmează să fie licitate.  \nDeoarece puținele dezbateri care s-au făcut au fost viciate de greșeli de procedură ce impun \ncontinuarea consultării publice referitoare la aceste subiecte de maximă importanță, vă solicit să \norganizați dezbateri corecte, ample și complete cu societatea civică și cu ea academică, pe care să le \nanunțați inclusiv membrilor Parlamentului. \n4. Care sunt studiile de impact care au stat la baza luării deciziei de suplimentare de cantitate de \nspectru  radio  în  interes  comercial,  care  să  respecte  drepturile  cetățenilor  României  cu  privire  la \nprotecția sănătății și a mediului înconjurător? \n5.  Vă  rog  să  ne  spuneți  dacă  Guvernul  intenționează  să  aloce  bani  de  la  buget  pentru \ndezvoltarea infrastructurii de comunicații mobile. Dacă da, care este suma alocată și baza legală? \n6. Potrivit datelor oficiale, peste jumătate din țările membre UE, printre care Belgia, Olanda, \nLetonia,  Croația,  Bulgaria,  Estonia,  sunt  încă  în  consultări  cu  cetățenii  referitor  la  exploatarea \nspectrului radio pentru 5G și adoptă strategii adecvate, bazate pe specificul național, pe nevoile sociale \nreale și fără să se grăbească să vândă drepturile de acces la spectru către corporațiile telecom. Scopul \nprincipal nu este obținerea unei sume de bani, ci gestionarea corectă și eficientă, responsabilă și \nsustenabilă a frecvențelor radio, care se realizează printr-un plan corect și responsabil și prin licitații \norganizate pe criterii strategice. \nAșa trebuie să facă și România! \n- 15 - \n   \nVă mulțumesc. \nAștept răspunsul dumneavoastră formulat în scris și oral. \nȘi acum, întrebările. \n"
    },
    "20": {
        "start_text": "Doamna Alina-Ștefania Gorghiu:",
        "start_index": 35581,
        "end_text": "Doamna Rodica Boancă:",
        "end_index": 35622,
        "text": " \nVă rog. \n"
    },
    "21": {
        "start_text": "Doamna Rodica Boancă:",
        "start_index": 35622,
        "end_text": "Doamna Alina-Ștefania Gorghiu:",
        "end_index": 39745,
        "text": " \nPrima întrebare este adresată domnului ministru al sănătății, Vlad Voiculescu. \nObiectul întrebării: „Intervenții chirurgicale de ortopedie pediatrică realizate peste hotare” \nStimate domnule ministru Vlad Voiculescu, \nEste o realitate incontestabilă faptul că foarte mulți specialiști în chirurgie ortopedică pediatrică \nși nu numai au ales calea străinătății, deoarece aici nu au primit nici respectul, nici fondurile și mai ales \nechipamentele  necesare  pentru  a  realiza  operații  extrem  de  grele  în  cazul  ortopediei  infantile. \nConstatăm cu tristețe că, deși avem resursa umană, aceasta nu este valorificată, iar unitățile spitalicești \nnu sunt pregătite pentru astfel de intervenții. \nCa atare, există o nouă afacere pe care samsarii sănătății o practică, având și girul autorităților, \ncare închid ochii sau chiar influențează și susțin aceste practici. Au fost deja reclamate rețele alcătuite \ndin medici și asistente care preiau copiii și aparținătorii, furnizând tot soiul de servicii care apoi sunt \nsau nu decontate de Casa de Sănătate. \nÎn acest context, nu știm cât control are Ministerul Sănătății și ce face acesta pentru a preveni \nastfel de situații ori pentru a oferi servicii de calitate tuturor pacienților, având în vedere că nu toți au \nposibilități materiale pentru a face intervenții peste hotare. Nu emit nicio acuzație încă, dar este timpul \nsă avem un sistem de sănătate transparent și o serie de date statistice despre aspectele menționate mai sus. \nAvând în vedere numărul în creștere al solicitărilor pentru intervențiile chirurgicale către clinici \ndin străinătate pentru pacienții minori, vă solicităm să răspundeți la următoarele întrebări: \n1.  Care  este  numărul  copiilor  care  au  beneficiat  de  fonduri  publice  pentru  intervenții \nchirurgicale în afara granițelor țării în perioada 2017 – 2020? \n2. Ce sumă a fost decontată de la bugetul de stat pentru aceste intervenții? \n3. Care este procentul, în medie, cu care a contribuit statul român pentru fiecare pacient în \nparte? \n4. Care sunt afecțiunile pentru care se realizează aceste intervenții? \n5. Care sunt țările pentru care se solicită aceste intervenții chirurgicale? \n6. Care este rata de vindecare a pacienților ca urmare a acestor intervenții? \nVă mulțumesc. \n- 16 - \n   \nSolicit răspuns scris și oral. \nSenator AUR Rodica Boancă \nȘi ultima întrebare. \nEste adresată domnului ministru al transporturilor și infrastructurii, Cătălin Drulă. \nAre ca obiect: „Transformarea tronsonului de drum național Slobozia – Drajna în drum expres”. \nDomnule ministru al transporturilor și infrastructurii, Cătălin Drulă, \nRomânia va avea la dispoziție în următorii ani 30,4 miliarde de euro de la Uniunea Europeană \npentru redresarea  economiei  după pandemia de COVID-19.  În Planul  Național  de Recuperare și \nReziliență (PNRR) sunt prevăzute reforme și investiții, iar infrastructura rutieră, extrem de rudimentară \nși neadecvată traficului existent, ar trebui să fie o prioritate. \nSe știe că reformele orizontale vizează consolidarea statului de drept, sustenabilitatea financiară \na  finanțelor  publice,  stabilitatea  financiară  a  României,  coeziunea  socială  și  piața  muncii.  De \nasemenea, se cunoaște faptul că există investiții de 9,27 miliarde de euro în transport, de exemplu, \npentru transportul rutier, feroviar sau metrou. \nAvând în vedere aceste aspecte, vă rog să răspundeți care este orizontul de timp preconizat cu \nprivire la începerea lucrărilor pentru transformarea drumului național Slobozia – Drajna Nouă – A2 din \ndrum național cu o bandă pe sens în drum expres cu două benzi pe fiecare sens. \nVă reamintesc faptul că acest tronson face parte din viitorul drum TransRegio Brăila – Slobozia \n– Călărași – Chiciu, de aproximativ 142 de kilometri, din care 35 de kilometri sunt pe teritoriul \njudețului Ialomița. \nTotodată, fac mențiunea că este un tronson extrem de intens circulat și nu de puține ori pe acest \ndrum au avut loc accidente grave. \nVă rog să-mi comunicați răspunsul în scris. \nCu aleasă considerație, Rodica Boancă, senator AUR Ialomița \nVă mulțumesc. \n"
    },
    "22": {
        "start_text": "Doamna Alina-Ștefania Gorghiu:",
        "start_index": 39745,
        "end_text": "Domnul Constantin-Bogdan Matei:",
        "end_index": 39997,
        "text": " \nMulțumesc, doamna senator. \nÎl invit la microfon pe domnul senator Matei Constantin-Bogdan, din partea Grupului PSD. \nO să o rog pe doamna senator Evdochia Aelenei să se pregătească să ia cuvântul ulterior. \nMulțumesc. \n"
    },
    "23": {
        "start_text": "Domnul Constantin-Bogdan Matei:",
        "start_index": 39997,
        "end_text": "Doamna Alina-Ștefania Gorghiu:",
        "end_index": 40726,
        "text": " \nBună dimineața! \nMulțumesc, doamna președinte. \n- 17 - \n   \nStimați colegi, \nÎntrebarea mea este adresată către Ministerul Tineretului și Sportului. \nAvând în vedere faptul că domnul ministru își dorește îmbunătățirea patrimoniului sportiv prin \ncrearea unui nou complex sportiv național pe arena „Arcul de Triumf” și, astfel, casa rugby-ului \nromânesc este luată imoral – deocamdată, spun eu –, doresc să-l întreb pe domnul ministrul dacă-și \nmai dorește continuarea procesului denumit „descentralizare” și dacă până la ora actuală a avut pe \nordinea de zi a Guvernului hotărâri pentru transmiterea unor imobile către unități administrativ-teritoriale \nsau alte entități. \nVă mulțumesc frumos. \n"
    },
    "24": {
        "start_text": "Doamna Alina-Ștefania Gorghiu:",
        "start_index": 40726,
        "end_text": "Doamna Evdochia Aelenei:",
        "end_index": 40894,
        "text": " \nMulțumesc frumos, domnule senator. \nDoamna senator, vă rog, preluați cuvântul. \nSe pregătește doamna senator Diana Iovanovici-Șoșoacă. \n"
    },
    "25": {
        "start_text": "Doamna Evdochia Aelenei:",
        "start_index": 40894,
        "end_text": "Doamna Alina-Ștefania Gorghiu:",
        "end_index": 42694,
        "text": " \nBună dimineața, stimați colegi! \nPrin Hotărârea nr.559 din 14 iunie 2001 privind unele măsuri de comercializare a produselor \nalimentare și nealimentare în stațiunile turistice, este interzisă comercializarea alimentelor, respectiv a \nproduselor și semipreparatelor din carne, lapte, ouă, a produselor de panificație, de patiserie și de \ncofetărie, precum și a băuturilor alcoolice, băuturilor nealcoolice calde și reci în afara structurilor de \nprimire turistice cu funcțiuni de alimentație publică clasificate și în unitățile specializate. \nAvând în vedere că în cele mai multe dintre stațiunile de pe litoralul românesc, și nu numai, în \nanul 2021 nu mai sunt doar structuri de primire turistice, ci și locuințe permanente, vă solicit să fie \nabrogată hotărârea sus-menționată, să fie reglementată comercializarea alimentelor la care se face \nreferire  în  Hotărârea  nr.559/2001,  astfel  încât  locuitorii  permanenți  din  stațiuni  să-și  poată  face \naprovizionarea cu alimente cât mai aproape de casă. \nConsider că, așa cum este permisă funcționarea magazinelor din marile lanțuri: Lidl, Kaufland, \nMega Image, așa ar trebui să poată funcționa și magazinele alimentare ale micilor antreprenori români. \nNu putem face diferențe între aceste magazine mari și ceilalți comercianți. \nDe asemenea vă rog să țineți cont și de faptul că, prin desființarea acestor magazine cu vânzare \nde produse predominant alimentare, va fi alterată calitatea vieții multor familii, care nu au altă \nsursă  de  venit  decât  cel  provenit  din  funcționarea  magazinelor  –  și  aici  mă  refer,  atât  la \ncomercianți, cât și la angajați. \nSolicit răspuns în scris și oral în termenul prevăzut de lege. \n- 18 - \n   \nCu deosebită considerație, senator Aelenei Evdochia, AUR \nMulțumesc. \n"
    },
    "26": {
        "start_text": "Doamna Alina-Ștefania Gorghiu:",
        "start_index": 42694,
        "end_text": "Doamna Diana Iovanovici-Șoșoacă:",
        "end_index": 42969,
        "text": "  \nMulțumesc, doamna senator. \nVă invit la microfon, doamna Iovanovici-Șoșoacă. \nVă rog, în măsura în care, stimați colegi, mai este cineva care dorește să susțină interpelarea \nsau întrebarea să ne anunțe la prezidiu. \nVă rog, aveți cuvântul. \n"
    },
    "27": {
        "start_text": "Doamna Diana Iovanovici-Șoșoacă:",
        "start_index": 42969,
        "end_text": "Doamna Alina-Ștefania Gorghiu:",
        "end_index": 51736,
        "text": " \nMulțumesc frumos, doamna președintă. \nPrima întrebare este adresată domnului Virgil-Daniel Popescu, ministrul energiei. \nObiectul: „Îndeplinirea promisiunilor față de minerii din Valea Jiului” \nStimate domnule ministru, \nAvând în vedere întâlnirea din data de 22.02.2021 de la sediul Ministerului Energiei cu privire \nla problemele minerilor din Valea Jiului, și nu numai, la care au participat: subsemnata, în calitate de \nsenator,  domnul  europarlamentar  Cristian  Terheș  și  dumneavoastră,  în  calitate  de  ministru,  plus \nconsilierii noștri și domnul inventator Iuliean Horneț, întâlnire la care ați fost de acord să implementați \nun proiect-pilot cu privire la invenția domnului Iuliean Horneț, care ar putea readuce la viață întregul \nsistem minier, precum și intenția ca până în luna iunie 2021 să construiți o fabrică de producție de \npanouri solare în zona Văii Jiului, vă rog să-mi răspundeți la următoarele întrebări: \n1. Ați transmis către domnul inventator Iuliean Horneț buletinul de analiză chimică a huilei din \nmina Lupeni, astfel cum v-ați obligat? Vă rog să ne comunicați acest buletin de analiză. \n2. Ați trimis către domnul Iuliean Horneț o tonă de huilă măcinată la grosimea de 1 cm pentru a \nse realiza probele, astfel cum ați promis? Vă rog să ne probați cele menționate. \n3. Care este stadiul de construcție al fabricii care va produce panouri solare în zona Văii Jiului \nși cine este antreprenorul? \n4. Câte locuri de muncă se vor asigura de către această fabrică în zona Văii Jiului? \n5. Cum ați organizat programul-pilot cu domnul inventator Iuliean Horneț și care sunt minele și \ntermocentralele implicate în acest program? \n6. Având în vedere faptul că ați menționat că veți merge personal la mina Lupeni, când ați \nstabilit dat vizitei, astfel încât să luați contact cu minerii direct? \nVă mulțumesc. \nSolicit răspuns scris și oral.  \n- 19 - \n   \nA doua întrebare este adresată domnului Stelian-Cristian Ion, ministrul justiției, domnului \nIlie Dan Barna, viceprim-ministru, domnului Kelemen Hunor, viceprim-ministru. \nObiectul întrebării: „Măsura de siguranță provizorie a internării medicale în spitale de psihiatrie \nluată de instanțele de judecată în starea de alertă” \nStimate domnule ministru,  \nAsistăm de câteva luni la măsuri adoptate de instanțele de judecată cu privire la înlocuirea \nînchisorii, arestului, cu internarea în spitalele de psihiatrie. Este una dintre cele mai mari amenințări la \nlibertatea cetățenilor, raportat la starea de alertă în care ne aflăm, stare care induce ideea de „noua \nnormalitate”. S-a ajuns ca această măsură să fie adoptată în cazurile persoanelor care depun în exces \nplângeri la instituțiile statului, exercitându-și, în fapt, un drept constituțional. De aici și până la a \ninterna toți activiștii civici vocali nu mai este decât un pas. \nAstfel, vă solicit să răspundeți la următoarele întrebări: \n1. Măsura provizorie a internării medicale provizorii nevoluntare este noua armă a statului de \ndrept român împotriva opozanților de orice fel? \n2. Cum se poate explica internarea nevoluntară pe termen nelimitat a persoanelor aflate inclusiv \nîn faza de urmărire penală? \n3. Care este poziția oficială cu privire la aceste internări nevoluntare pe termen nelimitat \nfolosite de instanțele de judecată de câteva luni? \n4. Care sunt criteriile de aplicare a art.247, 248 – Cod procedură penală, pe baza cărora cetățeni \nfără probleme de sănătate sunt internați în spitalele de psihiatrie pe termen nelimitat? \n5. Care sunt criteriile de apreciere a stării psihiatrice de către un judecător, în condițiile în care \nnu are studii medicale, astfel încât să distrugă viața unui om normal printr-o internare nevoluntară pe \ntermen nelimitat? \n6. Cum se exercită controlul respectării drepturilor și libertăților fundamentale ale acestor \npersoane internate nevoluntar pe termen nelimitat, astfel încât să existe siguranța că un om sănătos nu \npoate fi integrat eronat la categoria de persoană cu probleme psihice? \nVă mulțumesc. \nSolicit răspuns scris și oral. \nInterpelare adresată domnului Vlad Vasile Voiculescu, ministrul sănătății, domnului Ilie Dan Barna, \nviceprim-ministru, domnului Kelemen Hunor, viceprim-ministru. \nObiectul interpelării: „Probleme disfuncționale la Institutul de Psihiatrie «Socola», municipiul \nIași care afectează grav pacienții, dar și medicii angajați.” \nStimați domni miniștri, \n- 20 - \n   \nImediat după încetarea stării de urgență, de la începutul instituirii stării de alertă, Regulamentul \nintern de funcționare al spitalului a fost încălcat atât cu privire la drepturile și obligațiile medicilor, cât, \nmai ales, cu privire la drepturile pacienților. \nPacienții nu au fost informați cu privire la decizia schimbării medicului curant, iar pe parcursul \ninternării  pacienții  au  avut  și  doi-trei  medici  curanți,  fără  că  acest  aspect  să  fie  stipulat  și  în \ndocumentele privitoare la consimțământul informat semnat la internare. \nLipsa de continuitate a actului medical și schimbarea medicilor curanți pot aduce un grav \nprejudiciu pacientului, cu repercusiuni asupra stării sale de sănătate, în primul rând. \nDin informațiile primite de la angajații spitalului, am înțeles că toate deciziile au fost adoptate \nîn  Comitetul  Director  și  doar  comunicate  Consiliului  Medical,  medicii  șefi  de  secție  devenind \nresponsabili doar de executarea acestora. Ordinea corectă și regulile după care a funcționat întotdeauna \nspitalul au fost: stabilirea procedurilor și deciziilor de către șefii de secție și înaintarea acestora către \nComitetul Director, pentru ca ulterior să fie dezbătute și aprobate de către manager. \nDeciziile legate de transferul pacienților au fost luate în absența unor proceduri stabilite la \nnivelul spitalului sau raportat la legislația în vigoare, fără consultarea medicului curant și a șefilor de \nsecții, metodă ce poate aduce prejudicii calității actului medical. \nFiind cunoscut riscul de periculozitate al pacientului internat în regim de urgență psihiatrică, \n(indiferent de sex), care se poate manifesta prin auto și/sau heteroagresivitate, s-au constituit secții \nmixte la nivelul spitalului (femei plus bărbați), în regim supravegheat, fără asigurarea personalului \ncorespunzător, lucru care duce la creșterea riscului de periculozitate, în condițiile în care într-un spital \nde psihiatrie un deziderat este reducerea și minimizarea pe cât posibil a riscului de periculozitate. \nAceastă situație periclitează rolul de prestator de servicii medicale și ridică o mare provocare \nlegată de răspundere. \nToate măsurile adoptate au dus la disfuncționalități în desfășurarea actului medical, aducând \nprejudicii pacienților, dar și personalului medical pus în situația de a-și asuma răspunderea pentru \nsituații neconforme cu particularitățile acestei specialități medicale. \nMedicul Șerban Turliuc este în stare de incompatibilitate de funcții de aproximativ un an, fiind \npreședintele consiliului de administrație și șef de secție la Secția II Acuți (sau I – Femei). \nAvând în vedere problemele menționate, vă rog să-mi comunicați următoarele: \n1. Care este modalitatea de obținere a consimțământului informat al unui pacient internat în \naceastă unitate spitalicească? \n2. În ce modalitate li s-a adus la cunoștință pacienților faptul că li se va schimba medicul \ncurant, efectele acestei decizii și cum s-a obținut consimțământul acestora? \n- 21 - \n   \n3. Care este tratamentul aplicat pacienților internați prin procedura nevoluntară imediat cum \nsunt aduși în unitatea spitalicească? \n4. Care este numărul de angajați în secțiile mixte, identificate pe grupuri de sex? \n5. Câți pacienți sunt internați în secțiile mixte și departajarea acestora pe grupuri de sex? \n6.  Câți  pacienți  sunt  internați  la  acest  moment  în  Spitalul  Socola,  menționând  numărul \ndepartajat pe pacienții internați voluntar și nevoluntar? \n7. Care a fost procedura decizională pe perioada stării de alertă? \n8. Care a fost procedura de numire a medicului Șerban Turliuc în calitate de președinte al \nconsiliului de administrație, în condițiile în care acesta deține și funcția de șef de secție? \nAvând în vedere cele menționate, vă propunem să dispuneți trimiterea Corpului de Control \npentru a cerceta faptele învederate, solicitându-vă să ne comunicați rezultatele acestuia. \nVă aducem la cunoștință că suntem în prezența unor disfuncționalități organizatorice și de \ntratament  care  pot  aduce  prejudicii  iremediabile  pacienților,  putând  fi  afectate  inclusiv  persoane \nsănătoase și încadrate eronat în sfera pacienților cu afecțiuni psihice. \nVă mulțumesc. \nSolicit răspuns scris și oral. \nSenator neafiliat Diana Iovanovici-Șoșoacă \nVă mulțumesc frumos, doamna președinte. \n"
    },
    "28": {
        "start_text": "Doamna Alina-Ștefania Gorghiu:",
        "start_index": 51736,
        "end_text": "Doamna Gabriela Crețu:",
        "end_index": 52087,
        "text": "  \nMulțumesc, doamnă senator. \nDat fiind faptul că nu mai există înscrieri la cuvânt, o să vă rog să-mi permiteți să dau citire… \nMai este cineva? \nDoamna Crețu, doriți dumneavoastră să… Vă rog. \nO așteptăm pe doamna senator. \nDoamna senator Gabriela Crețu, din partea Grupului PSD. \nVă rog, aveți cuvântul. \nMulțumesc. \n"
    },
    "29": {
        "start_text": "Doamna Gabriela Crețu:",
        "start_index": 52087,
        "end_text": "Doamna Alina-Ștefania Gorghiu:",
        "end_index": 53144,
        "text": " \nMulțumesc, doamna președintă de ședință. \nStimați colegi, \nÎntrebarea pe care vreau să o adresez este expresia unei îngrijorări. Îngrijorarea mi-a fost \ntransmisă de numeroase persoane în audiențe, pe Facebook, trimițându-mi mesaje pe e-mail. \n- 22 - \n   \nToate converg spre o idee: că sistemul de vaccinare, așa cum este actualmente organizat, nu \neste în ordine. \nIar întrebarea era adresată domnului ministru al sănătății Vlad Voiculescu și se referea la modul \nîn care persoanele de vârsta a treia – în special persoanele de vârsta treia cu boli cronice – sunt avute în \nvedere în Programul național de vaccinare. \nEu personal, ca să fiu sinceră, nu am un optimism deosebit cu privire la răspunsul pe care îl voi \nprimi. Am impresia că suntem mai mult interesați de a achiziționa vaccinuri decât de a-i imuniza pe cei \ncare au nevoie de imunizare, dar, din respect pentru cetățenii care sunt îngrijorați pentru ei sau pentru \napropriații lor, adresez această întrebare și aștept răspunsul oral și scris. \nMulțumesc foarte mult. \n"
    },
    "30": {
        "start_text": "Doamna Alina-Ștefania Gorghiu:",
        "start_index": 53144,
        "end_text": "Doamna Alina-Ștefania Gorghiu:",
        "end_index": 53144,
        "text": ""
    },
    "31": {
        "start_text": "Doamna Alina-Ștefania Gorghiu:",
        "start_index": 53144,
        "end_text": "Domnul Sorin Lavric:",
        "end_index": 54772,
        "text": " \nMulțumesc frumos, doamna senator. \nAcum chiar cred că nu mai există doritori pentru susținerea interpelărilor și întrebărilor, \nmotiv pentru care dați-mi voie să dau citire listei de interpelări depuse în scris, și anume: \nAlfred-Laurențiu-Antonio Mihai, Sebastian Răducanu, Liliana Sbîrnea, Maricel Popa, Siminica \nMirea, Alina Gorghiu, Roberta Anastase, Sorin Bumb, Sorin-Cristian Mateescu, Ionuț Neagu, \nAndrei Hangan, Claudiu-Richard Târziu. \nIar colegii senatori care au depus întrebări în scris sunt următorii: Maricel Popa, Siminica \nMirea, Ion-Cristinel Rujan, Sorin Bumb, Claudiu-Richard Târziu, Ionuț Neagu, Andrei Hangan, \nSorin-Cristian Mateescu, Fejer László-Ődőn și colegul nostru, senator Radu-Mihai Mihail. \nAcestea fiind spuse, stimați colegi, declar închisă sesiunea de întrebări și interpelări de astăzi. \nLa ora 11.00… Cât? 10.30, conform programului, avem sesiunea de declarații politice. \nO să luăm o scurtă pauză și, dat fiind faptul că o parte dintre dumneavoastră deja sunteți în sală, \nîn cinci minute vă propun să începem, dacă sunteți de acord. \nMulțumesc. \n* \nPAUZĂ \nDoamna Alina-Ștefania Gorghiu: \nStimați colegi, \nÎn conformitate cu programul aprobat, continuăm cu sesiunea consacrată declarațiilor politice, \ntimpul alocat pentru prezentarea acestora fiind de 60 de minute. \nAvem același sistem: repartizăm timpul pe grupuri politice în conformitate cu ponderea acestora. \n- 23 - \n   \nO să îl invit la microfon pe domnul senator Sorin Lavric, pentru a debuta cu declarația politică \na Domniei Sale această ședință. \nVă mulțumesc, domnule senator, aveți cuvântul. \n"
    },
    "32": {
        "start_text": "Domnul Sorin Lavric:",
        "start_index": 54772,
        "end_text": "Doamna Alina-Ștefania Gorghiu:",
        "end_index": 56313,
        "text": " \nStimată doamnă vicepreședinte Alina Gorghiu, \nDragi colegi, \nDeclarația mea se referă la savantul interbelic Mircea Vulcănescu. \nAstăzi, pe 3 martie, în urmă cu 117 ani, se năștea Mircea Vulcănescu, unul din cei mai străluciți \nintelectuali din perioada interbelică. Spiritul lui a impregnat atât de adânc epoca, încât mulți l-au \nconsiderat un geniu a cărui anvergură o depășea pe cea a lui Mircea Eliade. \nDupă abdicarea regelui și desființarea monarhiei, Mircea Vulcănescu, în cursul unei farse de \nproces politic, a fost condamnat la ani grei de închisoare. Sentința a fost dată de un complet de \njudecată ilegitim, impus românilor de cuceritorul bolșevic. Vulcănescu a murit în octombrie 1952 la \nPenitenciarul din Aiud. Avea 48 de ani, iar martorii i-au descris moartea ca fiind vrednică de un \nmartir creștin. \nAstăzi, urmașii celor care au adus comunismul în România vor să-l epureze din spațiul public. \nSunt aceiași masoreți marxiști care-i poartă sâmbetele lui Horia Vintilă sau lui Paul Goma. Le atrag \natenția că tentativa de a-l caterisi pe Vulcănescu din memoria colectivă va fi sortită eșecului. Cu cât \nvor căuta să-l înlăture mai mult, cu atât îi vor spori faima de sacrificat pe altarul creștin al cauzei \nnaționale. \nCum în calitate de senator am depus un jurământ de devoțiune față de România, voi apăra \nmemoria lui Vulcănescu în orice împrejurare. Mircea Vulcănescu este un simbol prea mare pentru a se \nîmpiedica de câțiva pigmei cu umori vindicative. \nVă mulțumesc. \nSorin Lavric, senator AUR \n"
    },
    "33": {
        "start_text": "Doamna Alina-Ștefania Gorghiu:",
        "start_index": 56313,
        "end_text": "Doamna Gabriela Firea:",
        "end_index": 56575,
        "text": " \nMulțumesc, domnule senator. \nO s-o invit la microfon pe doamna Gabriela Firea, pentru declarația politică a Domniei Sale. \nÎl rog pe domnul senator Dănuț Bica să se pregătească pentru a lua cuvântul ulterior. \nVă rog, mulțumesc. \n"
    },
    "34": {
        "start_text": "Doamna Gabriela Firea:",
        "start_index": 56575,
        "end_text": "Doamna Alina-Ștefania Gorghiu:",
        "end_index": 58846,
        "text": " \nMulțumesc, doamna președinte. \nStimați secretari, \n- 24 - \n   \nDragi colegi, \nPandemia COVID a luat prin surprindere o lume întreagă. Anul 2020 a fost anul resetării, al \nsolidarității și, mai presus de orice, al luptei contracronometru pentru găsirea unui leac împotriva unui \ninamic necunoscut și letal. Medicii și cercetătorii din toată lumea au făcut eforturi pentru care le vom fi \ncu toții recunoscători, sunt foarte convinsă, și în timp record s-a reușit crearea unui vaccin. În ciuda \nvocilor critice și neîncrezătoare în succesul vaccinului, cei mai mulți cetățeni ai planetei nu au ezitat să \nse înscrie pentru vaccinare și o parte au și reușit să fie vaccinați. \nÎnsă, din cauza rapidității cu care a fost realizat vaccinul, pentru că timpul curgea vertiginos \nîmpotriva omenirii, nu toate lucrurile au funcționat perfect. În condițiile în care vaccinul nu este încă \naccesibil  tuturor,  nu  putem  susține  introducerea  pașaportului  de  vaccinare.  În  condițiile  actuale, \nconsider că nu poate fi restrâns, în acest fel, dreptul fundamental la liberă circulație. Nu se pot pune \ncondiții de călătorie legate strict de vaccinare, când doar 4,2% din populația Europei a avut acces la \nvaccin, iar măsura ar crea discriminări inacceptabile. \nÎn  acest  moment,  poziția  statelor  membre  ale  Uniunii  Europene  este  împărțită  și  chiar \npreședintele Comisiei Europene pune la îndoială eficacitatea măsurii, în condițiile în care nici măcar \nnu este clar dacă o persoană vaccinată mai transmite sau nu virusul. \nSusținem poziția președintelui Franței, care a declarat că: „Un astfel de document nu poate \nacorda drepturi speciale persoanelor vaccinate. Nu aș accepta un sistem în care accesul într-o țară sau \nalta să depindă de un astfel de certificat, în timp ce tinerii nu au fost încă vaccinați.” \nAșadar, dragi colegi, viața, cu siguranță, va învinge, mai ales că solidaritatea mondială ne-a \najutat în toate momentele când situația era disperată. Tocmai de aceea, nu trebuie să uităm acum de \nsolidaritate. Și nu putem împărți lumea în cei care au pașaport de vaccinare și cei care nu au, și nu \npentru că nu au dorit să aibă, ci din motive independente de voința lor. \nVă mulțumesc. \nGabriela Firea, senator PSD București \n"
    },
    "35": {
        "start_text": "Doamna Alina-Ștefania Gorghiu:",
        "start_index": 58846,
        "end_text": "Domnul Dănuț Bica:",
        "end_index": 59024,
        "text": " \nMulțumesc, doamna senator. \nVă invit, domnule senator Bica, la microfon. \nȘi îl rog pe domnul senator Remus Negoi să se pregătească. \nMulțumesc. \n"
    },
    "36": {
        "start_text": "Domnul Dănuț Bica:",
        "start_index": 59024,
        "end_text": "Doamna Alina-Ștefania Gorghiu:",
        "end_index": 62600,
        "text": " \nMulțumesc, doamna președintă. \n- 25 - \n   \nTitlul declarației politice: „În anul 2021, relansarea economică și dezvoltarea României se vor \nrealiza prin cel mai îndrăzneț program de investiții publice”. \nStimată doamnă președinte, \nDoamnelor și domnilor senatori, \nRomânia are un potențial economic deosebit, care, dacă ar fi fructificat corespunzător, ar putea \nplasa țara noastră între principalele puteri economice ale Uniunii Europene. Din păcate, știm cu toții că \nnu ne situăm între economiile cele mai competitive ale Uniunii, iar cauzele structurale care au generat \naceastă situație nedorită sunt consecința deciziilor greșite adoptate de guvernanți în anii precedenți. \nUna dintre piedicile majore care au stat în calea unei dezvoltări economice solide și echilibrate a țării o \nreprezintă  lipsa  unei  infrastructuri  moderne  de  transporturi,  care  să  contribuie  la  creșterea \ncompetitivității agenților economici autohtoni. Până în anul 2019, promisiunile decidenților politici au \nfost foarte mari, însă realizările au întârziat să apară. Paradoxal, anul trecut, în plină criză sanitară și \neconomică, Guvernul liberal a reușit să deblocheze și să relanseze proiectele majore de investiții din \ndomeniul transporturilor. \nUnul dintre angajamentele principale asumate de actualul Guvern a fost acela de a schimba \nmotoarele de creștere ale economiei românești, prin trecerea de la o economie bazată pe consum și \nimporturi masive la una susținută de investiții și exporturi superioare. Acest obiectiv major începe să \nprindă contur odată cu aprobarea bugetului de stat pentru anul 2021, buget care, chiar în contextul \ngravei crize sanitare și economice actuale, ajunge la un nou record istoric privind investițiile publice: \naproximativ 62 de miliarde de lei, adică 5,6% din PIB. \nÎn calitate de senator ales în Circumscripția electorală Argeș, am analizat cu maximă atenție \nalocările pentru obiectivele de investiții prioritare pentru economia națională în ansamblu, dar mai ales \npentru economia județului meu. Spre deosebire de anii precedenți, autostrada Pitești – Sibiu, drumul \nexpres Pitești – Craiova, drumul național Pitești – Câmpulung – Brașov, Transfăgărășanul, centura de \nvest a municipiului Pitești au asigurată finanțarea necesară. În total, aproape 1,3 miliarde de lei sunt \nalocați județului nostru în anul 2021 pentru realizarea marilor proiecte de infrastructură rutieră pe care \nși le-a asumat guvernarea liberală. Mai mult decât atât, există toate premisele ca, printr-o bună utilizare \na fondurilor puse la dispoziția României de Uniunea Europeană, să se realizeze chiar un volum al \ninvestițiilor mai mare decât cel programat la începutul anului. \nSuccesul politicii investiționale a Guvernului depinde de modul în care ministerele cu atribuții \nîn domeniu vor reuși să pună în aplicare fiecare proiect. Atât timp cât nu mai există impedimente \nfinanciare  pentru  implementarea  proiectelor  majore  de  infrastructură,  niciun  responsabil \nguvernamental nu va mai putea găsi scuze pentru o eventuală întârziere a înfăptuirii acestora. De \n- 26 - \n   \nasemenea, Parlamentul României are datoria de a sprijini Guvernul în realizarea acestor obiective, prin \nameliorarea legislației  specifice în  domeniile achizițiilor publice și  accesării fondurilor europene. \nAșadar și noi, senatorii, avem obligația de a contribui, prin calitatea actelor normative pe care le vom \nadopta, la reușita programului național de investiții și, implicit, la dezvoltarea țării. \nVă mulțumesc. \nDănuț Bica, senator PNL de Argeș \n"
    },
    "37": {
        "start_text": "Doamna Alina-Ștefania Gorghiu:",
        "start_index": 62600,
        "end_text": "Domnul Eugen-Remus Negoi:",
        "end_index": 62770,
        "text": " \nMulțumesc. \nVă invit la microfon, domnule senator Negoi. \nÎl rog pe domnul senator Claudiu-Richard Târziu să-și pregătească intervenția. \n"
    },
    "38": {
        "start_text": "Domnul Eugen-Remus Negoi:",
        "start_index": 62770,
        "end_text": "Doamna Alina-Ștefania Gorghiu:",
        "end_index": 65242,
        "text": " \nVă mulțumesc, doamna președinte de ședință. \nSunt Remus Negoi, senator USR PLUS de Constanța. \nDeclarația mea politică de astăzi face referire la Pădurea Comorova. \nTitlul: „Nu lăsăm Pădurea Comorova în ghearele defrișatorilor”. \nÎmi voi face un obicei de a prezenta permanent teme locale fierbinți ale județului Constanța, \ncare însă au un impact național. \nPădurea Comorova, din stațiunea Neptun-Olimp, a fost înființată în vremea Regelui Carol I, în \nperioada 1890 – 1900, având la momentul înființării o suprafață împădurită de 800 de hectare. În 1998, \na început dezastrul. Guvernul emitea o hotărâre prin care aproba crearea unui parc municipal pe \nsuprafața Pădurii Comorova. În 2004, fostul primar al municipiului Mangalia aproba un PUZ prin care \nintravilanul Mangaliei se extindea și peste Comorova, punând baza unor defrișări în urma cărora \ninvestitorii să poată construi. Acest lucru a atras atenția Inspectoratului Teritorial de Regim Silvic și \nVânătoare – ITRSV București, care a cerut Agenției pentru Protecția Mediului Constanța să nu emită \nacord de mediu pentru construcții în Pădurea Comorova, însă fără niciun rezultat. \nÎn acest moment, răul s-a produs: există un cartier deja construit în aria Pădurii Comorova. Dar \nține de noi toți, în general, de autoritățile de mediu, în special, să oprim masacrarea unei păduri \nseculare, încărcate de istorie. Sub nicio formă nu trebuie să permitem defrișarea pregătită acum pentru \n2,5 hectare din Pădurea Comorova, care vor fi tăiate pentru un complex imobiliar. În luna mai 2020, \nPrimăria Mangalia a eliberat proprietarilor două certificate de urbanism pentru a construi, pe o bucată \ndin pădure, un aparthotel de 10 etaje, un restaurant, parcări și alei. \n- 27 - \n   \nPermanent trebuie să luăm atitudine împotriva unor șiruri de ilegalități permise sau acoperite de \nautoritățile locale, regionale sau naționale. Presa locală constănțeană a semnalat în repetate rânduri \naceste ilegalități, însă nu s-a întâmplat nimic. \nTrag un puternic semnal de alarmă la adresa autorităților îndrituite, Primăria Mangalia, Agenția \nde Protecție a Mediului Constanța, Garda de Mediu Națională, să ia toate măsurile pentru a împiedica \naceste defrișări. De asemenea, propun investitorilor cărora le plac defrișările să reia cursurile claselor \ngimnaziale, acolo unde se predă rolul pădurilor. Pădurea nu este teren de construcții! \nVă mulțumesc. \nRemus Negoi, senator USR PLUS de Constanța \n"
    },
    "39": {
        "start_text": "Doamna Alina-Ștefania Gorghiu:",
        "start_index": 65242,
        "end_text": "Domnul Claudiu-Richard Târziu:",
        "end_index": 65464,
        "text": " \nMulțumesc, domnule senator. \nÎl invit pe domnul Claudiu-Richard Târziu la microfon, pentru susținerea declarației politice. \nSe pregătește doamna senator Diana Iovanovici-Șoșoacă. \nVă rog. \n"
    },
    "40": {
        "start_text": "Domnul Claudiu-Richard Târziu:",
        "start_index": 65464,
        "end_text": "Doamna Alina-Ștefania Gorghiu:",
        "end_index": 68787,
        "text": " \nStimați colegi, \nIeri, 2 martie, s-au împlinit 29 de ani de la izbucnirea războiului pentru apărarea patriei de pe \nNistru. În noaptea de 1 spre 2 martie 1992, Armata a XIV-a rusă și trupele regimului-marionetă de la \nTiraspol au declanșat ostilitățile militare, atacând Republica Moldova în chiar ziua în care fusese \nadmisă  în  Organizația  Națiunilor  Unite.  Aceasta  a  fost  replica  Moscovei  la  recunoașterea \ninternațională a celui de-al doilea stat românesc având limba română ca limbă oficială, tricolorul ca \ndrapel de stat și imnul de stat „Deșteaptă-te, române!”. Bucureștiul a fost de la bun început alături de \nChișinău, acordându-i, la cerere, tot ajutorul necesar pentru a putea face față agresiunii militare ruse. \nRăzboiul a durat peste patru luni. Ostașii, polițiștii și voluntarii români din Basarabia au luptat \nsub tricolor pe platourile de la Tighina, Varnița, Coșnița, Corjova, Roghi și Cocieri. Un număr de 286 \nde luptători au căzut eroic pentru apărarea patriei. Alți 284 de luptători au rămas schilodiți pe viață. \nRomânia, recunoscătoare, aduce un pios omagiu eroilor români căzuți în 1992 în războiul pentru \napărarea patriei pe Nistru. Vom pleda pentru echivalarea în drepturi a veteranilor războiului de pe \nNistru cu veteranii Armatei Române. \nVă propun să ținem un moment de reculegere în memoria acestor eroi căzuți în războiul din \n1992. \n(Se păstrează un moment de reculegere.) \nVă mulțumesc. \n- 28 - \n   \nAșa cum se cunoaște, la 21 iulie 1992, Chișinăul a semnat cu agresorul rus, la Kremlin, un \narmistițiu. Dincolo de linia frontului, în regiunea transnistreană, au rămas peste 200 000 de etnici \nromâni, până astăzi ostatici ai trupelor ruse de ocupație și ai serviciilor secrete ale Moscovei. \nNegocierile  privind  soluționarea  conflictului  româno-rus  din  regiunea  transnistreană  s-au \ndesfășurat inițial în formatul „4” – Rusia și Republica Moldova ca părți beligerante și România și \nUcraina ca state vecine. În 1993, urmare a cererii Moscovei și a acordului fostului președinte de la \nChișinău, Mircea Snegur, România a fost exclusă din formatul de negocieri. După 1994, negocierile au \navut loc în format de „5” – Rusia, regimul marionetă din regiunea transnistreană, Ucraina, OSCE, \nRepublica Moldova, pentru ca în 2008 formatul să devină de „5+2” prin alăturarea Statelor Unite ale \nAmericii și a Uniunii Europene ca observatori. România este parte direct interesată în soluționarea \npașnică și echitabilă a conflictului din regiunea transnistreană și trebuie să revină în formatul de negocieri. \nEste de notorietate că Federația Rusă, ca stat ocupant, a fost condamnată la CEDO în mai multe \ncazuri, dintre care cele mai cunoscute sunt cazurile deținuților politici de la Tiraspol și cazul școlilor \ncu predare în limba română din regiunea transnistreană. Teritoriile aflate sub ocupație rusă sunt o zonă \na fărădelegii, care amenință pacea și stabilitatea regională. \nAlianța pentru Unirea Românilor consideră că România trebuie să fie în continuare solidară cu \nautoritățile de la Chișinău în demersul legitim privind retragerea completă și ordonată a trupelor și \nserviciilor ruse de ocupație. Ce se întâmplă dincolo de Nistru și dincolo de Prut ține direct de siguranța \nRomâniei, a Uniunii Europene și a NATO. \nVă mulțumesc. \n"
    },
    "41": {
        "start_text": "Doamna Alina-Ștefania Gorghiu:",
        "start_index": 68787,
        "end_text": "Doamna Diana Iovanovici-Șoșoacă:",
        "end_index": 69143,
        "text": " \nMulțumesc, domnule senator. \nDomnul senator Remus Negoi are cuvântul. \nScuzați-mă, o invitasem pe doamna Șoșoacă la cuvânt. \nScuzați-mă, doamna senator, vă rog, aveți dumneavoastră cuvântul. \nSe pregătește domnul senator Remus Negoi. \nȘi pe urmă, cu voia dumneavoastră, o să citesc și eu o declarație politică. \nMulțumesc. \n"
    },
    "42": {
        "start_text": "Doamna Diana Iovanovici-Șoșoacă:",
        "start_index": 69143,
        "end_text": "Doamna Alina-Ștefania Gorghiu:",
        "end_index": 76055,
        "text": " \nMulțumesc frumos. \nTitlul declarației politice este „Jos masca!”. \nStimați colegi senatori, \n- 29 - \n   \nObligația purtării măștii reprezintă o îngrădire a drepturilor și libertăților fundamentale, are \naspect de botniță, afectează comunicarea orală, identificarea persoanelor, afectează demnitatea umană, \nprezintă risc asupra sănătății, întrucât sunt studii științifice medicale care evidențiază riscul major \nasupra sănătății persoanelor, cărora li se obturează respirația normală, cu înmulțirea infecțiilor în \ncavitatea bucală și reducerea capacității plămânilor. \nCurtea Constituțională a României a decis, în Decizia nr.457/2020, asupra stării de alertă, \nmenționând că aceasta contravine exigențelor generale ale statului de drept, în forma adoptată actuală: \n„A construi prin lege o instituție nouă – «starea de alertă», cu un regim evident mai puțin restrictiv \ndecât starea de urgență reglementată de legiuitorul constituant, dar care să permită eludarea cadrului \nconstituțional care guvernează legalitatea, separația puterilor în stat, condițiile restrângerii exercițiului \nunor drepturi și al unor libertăți contravine exigențelor generale ale statului de drept, astfel cum sunt \nconsacrate  de  Constituția  României.”  Astfel  că  starea  de  alertă  este  neconstituțională.  Orice  alte \ndispoziții adoptate de Executiv și de Parlament în virtutea stării de alertă sunt vădit neconstituționale și \nîncalcă drepturile și libertățile fundamentale cetățenești. \nEste de menționat că până la acest moment pe teritoriul României nu s-a declarat epidemie, \nastfel că nu se putea certifica pandemia și în România. Tot ceea ce se întâmplă în acest moment în \nRomânia nu are decât conotații pur speculative, de interes economic al unor grupuri de interes formate \ndin politicieni corupți și trădători, partide trădătoare ale poporului român, toate acestea ducând la un \ngrup infracțional organizat de ordin politic la cel mai înalt nivel, unde afacerea măștilor, aparatelor \nRT-PCR,  aparaturilor  medicale  etc.  pentru  așa-zisa  pandemie  de  SARS-CoV-2  produce  profituri \nuriașe, de sute de milioane de euro. \nNu trebuie uitat  că  în  timpul stării de urgență, cât  și ulterior,  farmaciile soției  domnului \nministru Tătaru aveau rezerve de măști care erau vândute la prețuri astronomice. Astfel că, de la 0,60 \nde lei o mască înainte de pandemie, s-a ajuns la prețuri între 30 și 100 de lei bucata. Achiziționarea \nacestor măști s-a făcut cu puțin timp înainte de intrarea în starea de urgență, artizanul principal și cel \ncare a distrus România cu dispozițiile sale catastrofice fiind secretarul de stat Raed Arafat. \nNimic nu se putea realiza dacă nu existau acordul și permisiunea președintelui României, Klaus \nWerner Iohannis. Fostul prim-ministru Ludovic Orban a fost persoana care a condus distrugerea \nRomâniei pas cu pas, din funcția de conducător al Guvernului, iar acum continuă distrugerea României \ndin calitatea sa de președinte al Camerei Deputaților. Planul de distrugere din temelie a ceea ce a mai \nrămas  din  România  se  pune  în  practică  prin  contribuția  tuturor  partidelor  politice,  masca  fiind \nprincipala armă de abuzuri și încălcări flagrante ale drepturilor și libertăților cetățenești. \n- 30 - \n   \nAcești politicieni corupți și trădători de neam și țară nu au făcut altceva decât să impună \nsclavizarea și îngenuncherea unui întreg popor și manipularea prin televiziunile șpăguite cu peste 70 de \nmilioane de euro pentru a vinde poporului minciuna COVID-19 și a induce și menține panica, frica de \nun virus care are rata de mortalitate la nivel mondial sub 1%. \nPolițiștii și jandarmii bat oamenii pe stradă, în instituții, în centre comerciale, îi încătușează și îi \nculcă la pământ pentru o contravenție: lipsa măștii. În acest timp, conducerea Poliției și Parchetului de \nla Caracal este în aceeași schemă după ce două fete au fost omorâte cu zile, în timp ce polițiștii și \nprocurorii stăteau liniștiți în fața casei în care acestea își pierdeau zilele. 3 000 de copii au dispărut în \nstarea de urgență, fără ca Poliția să miște un deget. Un psihopat amenință că omoară doi amărâți de \nzugravi dintr-o locuință și chiar își pune în practică amenințările, iar Poliția și Jandarmeria privesc cu \nnonșalanță omorul cu premeditare, la care sunt complici prin inacțiune. Un copil moare la școală, face \ninfarct din cauza măștii care i-a obturat respirația etc. România este omorâtă pas cu pas, cu măști care \ndistrug viața, cu vaccinare căreia i se face reclamă la televiziunile private aservite și plătite din bani \npublici, fără a se aduce la cunoștința populației riscul inclusiv de deces al vaccinării. Copiilor li se \ninduce spaima de viruși și bacterii, care sunt cu milioanele, iar sistemul imunitar nu se întărește decât \nprin libertatea de a respira, plimbări și sport în aer liber și în soare, îmbrățișări, comunicare directă etc. \nÎn tot acest timp, în Parlamentul României, Guvernul României, instituțiile statului, birourile \nPoliției și Jandarmeriei, în absolut toate birourile instituțiilor masca este opțională și este purtată doar \nde o mică parte dintre angajați, care și aceștia și-o dau jos, din cauza incapacității de respirație. Chiar și \nîn spitale, masca este opțională. Chiar subsemnata, în timp ce mă aflam cu doamna doctor Mahler în \nincinta Spitalului „Marius Nasta” din București, la Secția ATI – COVID, dintr-un salon a ieșit un \nmedic fără mască și a continuat să se plimbe prin spital fără mască. \nÎntr-o proporție covârșitoare, populația României poartă mască de frica amenzilor, în niciun caz \ndin cauza temerii de un virus care a ajuns să înlocuiască, fără temei legal și suport științific, toate bolile \ncare produc, de fapt și de drept, decesul. Acele comorbidități sunt de fapt adevăratele cauze ale \ndecesului, nu un virus nedetectabil. Să nu uităm că, în Portugalia, Curtea de Apel din Lisabona a anulat \ncarantina  a  patru  persoane,  menționând  că  aparatul  RT-PCR  nu  poate  sta  ca  bază  la  instituirea \ncarantinei. \nInventatorul  testului  RT-PCR,  Kary  Mullis,  cu  care  se  depistează  COVID-19,  menționa: \n„Testul nu poate depista dacă ești bolnav sau dacă te vei îmbolnăvi.” Acesta l-a inventat pentru a ajuta \nîn înțelegerea mai bună a virusului HIV și a precizat, înainte de a muri – interesant, de pneumonie –, în \nanul 2019: „Sunt 10 000 de retroviruși. Dacă interpretezi testul necorespunzător în cercetarea lor, poți \nobține ce rezultat vrei, chiar o iluzie!” Acum înțelegeți de ce din ce în ce mai mulți medici spun că \n- 31 - \n   \nacest  COVID-19  este  doar  o  iluzie,  iar  oamenii  sunt  omorâți  cu  zile  în  spitale  din  cauza  unor \nprotocoale, impuse la noi de Raed Arafat, care duc la decesul oamenilor? \nOamenii mor în spitale din cauza lipsei tratamentului bolilor de care suferă. Sunt tratați cu \nanticoagulante, antiinflamatorii și vitamine… \n"
    },
    "43": {
        "start_text": "Doamna Alina-Ștefania Gorghiu:",
        "start_index": 76055,
        "end_text": "Doamna Diana Iovanovici-Șoșoacă:",
        "end_index": 76147,
        "text": " \nDoamna senator, cu respect vă rog, sunt șapte minute deja. \n"
    },
    "44": {
        "start_text": "Doamna Diana Iovanovici-Șoșoacă:",
        "start_index": 76147,
        "end_text": "Doamna Alina-Ștefania Gorghiu:",
        "end_index": 76204,
        "text": " \nImediat, acum termin. \n"
    },
    "45": {
        "start_text": "Doamna Alina-Ștefania Gorghiu:",
        "start_index": 76204,
        "end_text": "Doamna Diana Iovanovici-Șoșoacă:",
        "end_index": 76248,
        "text": " \nMulțumesc. \n"
    },
    "46": {
        "start_text": "Doamna Diana Iovanovici-Șoșoacă:",
        "start_index": 76248,
        "end_text": "Doamna Alina-Ștefania Gorghiu:",
        "end_index": 77529,
        "text": " \n… la care se adaugă un antiviral, Remdesivir, scump și fără efecte, sau Lopinavir, dar nu se \naplică tratamentul care a dus la vindecare în Franța și USA, anume Plaquenil, hidroxiclorochina, \nasociat cu azitromicină sau ivermectină. Se spune că așa este protocolul, iar medicii nu au voie să \naplice alte tratamente, indiferent că omoară oamenii cu zile. Doar câțiva medici curajoși, care chiar își \nexercită profesia cu abnegație și profesionalism recurg la tratamente care salvează vieți, cu riscul de a \nfi surprinși că încalcă protocoalele. Dar Raed Arafat și acoliții săi criminali trebuie judecați pentru \nomor  calificat,  având  în  vedere  că  aceștia  au  impus  protocoalele  ucigașe  și  au  interzis \ntratamentele salvatoare. \nMai vreau să menționez că a fost făcut un test cu privire la măști de către Asociația Pro \nConsumatori, în care s-a menționat că 93% din măștile din România sunt neconforme, iar în ceea ce \nprivește măștile copiilor, cele mai multe sunt accesorii vestimentare de tipul mască fashion copii. \nNu există decât o mască a ipocriziei și o mască care ascunde infracțiuni de omor calificat! De \naceea, voi striga până la victoria deplină a drepturilor și libertăților fundamentale: „Jos masca!” \nMulțumesc frumos. \n"
    },
    "47": {
        "start_text": "Doamna Alina-Ștefania Gorghiu:",
        "start_index": 77529,
        "end_text": "Domnul Ionuț Neagu:",
        "end_index": 77697,
        "text": " \nVă mulțumesc. \nUrmează domnul senator Ionuț Neagu, conform înscrierilor la cuvânt. \nȘi se pregătește domnul senator PSD Trufin Lucian. \n"
    },
    "48": {
        "start_text": "Domnul Ionuț Neagu:",
        "start_index": 77697,
        "end_text": "Doamna Alina-Ștefania Gorghiu:",
        "end_index": 82142,
        "text": " \nBună ziua, stimați colegi! \nAm o declarație politică foarte importantă de făcut. Din păcate, văd că nu suntem foarte mulți \ncolegi aici. Declarația mea politică privește „Educația pentru viață, nu pentru sexualizare”. \n- 32 - \n   \nCu toții cred că vrem educație. În schimb, nu se alocă cele 6% promise din PIB pentru educație. \nȘi-atunci, cum vrem să facem educație sexuală, dacă noi nu avem alocate fonduri pentru educația \nprimară? Nu este vorba despre niciun fel de așa-zisă educație sexuală, ci despre cursuri de sexualism la \nvârstă fragedă, ceea ce ne propun colegii noștri dragi de la USR. \nȘi considerăm că argumentele și recomandările, în special ale OMS, privind standardele pentru \neducație sexuală nu sunt benefice educației copiilor și adolescenților noștri. Astfel, aveți prezentat ca \nbibliografie un document emis de OMS în care ne este prezentată o matrice de informații pentru vârsta \nîntre 0 și 4 ani – 0-4 ani! –, informații ce se doresc a fi implementate. Astfel, citez cu toată jena, dar \nsunt informații care sunt foarte importante și trebuie aduse în opinia publică. Deci citez: „Bucuria și \nplăcerea de a atinge propriul corp, despre masturbarea timpurie, descoperirea corpului și a organelor \ngenitale proprii, diferite tipuri de dragoste, cât și aptitudini, sentimente pozitive față de propriul sex și \ngen (e bine să fii fată sau băiat) și să devină conștienți de identitatea de gen.” Mai sunt și alte \nrecomandări, pentru alte vârste. O să revin la acelea cu o declarație ulterioară. \nDeci această abordare care ne este propusă, în special de colegii de la USR, este îngustă, \nreducționistă, puternic ideologizată și ne amintește de zorii bolșevismului, bolșevismului rus în special, \nfăcând complet abstracție de complexitatea actului pedagogic. Scopul unui asemenea demers este clar: \nideologizarea și depravarea copiilor noștri. Extrema stângă din Parlamentul României nu ascunde că \nare o agendă ideologică pe care vrea să o impună societății românești și statului nostru. \nDeci argumentația lipsită de aceste argumente solide ale neomarxiștilor nu rezistă criticii. Ei ne \namintesc acum că aceste cursuri de sexualism în școli ar contribui la reducerea incidenței bolilor cu \ntransmitere sexuală, a sarcinilor la vârstă precoce și tot așa mai departe. Nimic mai fals! În Statele \nUnite ale Americii și în țările Uniunii Europene în care s-a introdus un asemenea curs în școlile \npublice, incidența bolilor cu transmitere sexuală și a sarcinilor la vârstă precoce aproape că s-a triplat \nfață de perioada anterioară. Multe dintre aceste state au renunțat deja la aceste cursuri ce promovează \npromiscuitatea și depravarea, alterând cu cinism copilăria și pubertatea copiilor noștri, și le afectează \ndezvoltarea psihosomatică. \nVă dau un exemplu. În Marea Britanie, incidența sarcinii la adolescente a scăzut cu peste 42%, \ndar asta doar după ce s-a renunțat la cursul de sexualism în școli. Renunțarea la ora de sexualism în \nșcoli este o bună practică europeană, în special pe fondul declinului demografic accentuat pe care \nRomânia îl suferă. Dacă vrem să avem viitor, trebuie să implementăm politici inteligente. \nAstfel, românii se întreabă firesc: dacă pentru ora de religie părinții trebuie să aleagă, de ce nu \npot alege și pentru educația sexuală? Art.29 alin.(6) din Constituția României stabilește clar: doar \npărinții sau tutorii au dreptul de a asigura educația copiilor minori a căror răspundere le revine potrivit \n- 33 - \n   \npropriilor convingeri. Mai mult decât atât, art.487 din Codul civil consfințește îndatorirea părinților de \na se îngriji de dezvoltarea psihică, de educația copiilor potrivit propriilor convingeri, dar și potrivit \nînsușirilor și nevoilor copiilor. Copiii români sunt ai părinților, nu ai statului și nici ai Guvernului. \nÎn  concluzie,  noii  marxiști,  recte  USR  PLUS,  vor  să  ne  demonstreze  că  numai  ei  pot \nimplementa  idealurile  lui  Marx,  mai  cu  seamă  destructurarea  familiei,  susținând  viclean  că  nu \nideologia a fost greșită, ci implementarea ei. \nAdevărul este că nu găsim niciun regim… sau un singur exemplu în care marxismul să fi fost o \npoveste de succes. Din contră, variantele lor ideologice au făcut peste 100 de milioane de morți, familii \ndistruse, destine spulberate, gulaguri pline. Să nu uităm că și noi, românii, am trăit recent sub bocancul \ntotalitarismului de stânga. \nVă mulțumesc. \nSenator Ionuț Neagu \n"
    },
    "49": {
        "start_text": "Doamna Alina-Ștefania Gorghiu:",
        "start_index": 82142,
        "end_text": "Domnul Lucian Trufin:",
        "end_index": 82302,
        "text": " \nMulțumesc, domnule senator. \nÎl invit la cuvânt pe domnul senator Trufin Lucian. \nSe pregătește doamna senator Gabriela Crețu. \n"
    },
    "50": {
        "start_text": "Domnul Lucian Trufin:",
        "start_index": 82302,
        "end_text": "Doamna Alina-Ștefania Gorghiu:",
        "end_index": 87013,
        "text": " \nMulțumesc, doamna președinte. \nTitlul declarației politice: „Guvernarea PNL – USR PLUS, un gust amar pentru agricultură”. \nStimați colegi, \nPractica de guvernare a coaliției de dreapta a demonstrat în repetate rânduri indiferența față de \ncetățenii României care desfășoară activități în domeniul agricol. Acum, când acest sector este puternic \nîncercat de condițiile climatice vitrege și de pandemie, nepăsarea celor de la putere este resimțită din \nce în ce mai pregnant. Reprezentanții coaliției de sărăcire a țării nu știu decât să repete la nesfârșit că \nnu sunt bani, că urmează tăieri, înghețări și austeritate, când de fapt rolul lor și al oricărui guvern este \nacela de a găsi soluții concrete pentru dezvoltare, pentru un trai mai bun. \nDupă trei ani în care guvernarea PSD a venit cu soluții concrete pentru sprijinirea sectorului \nagricol, măsuri apreciate și de un real succes atât pentru fermieri, cât și pentru economia națională în \nansamblu, astăzi, la capitolul sprijinirea producătorilor agricoli, suma alocată este mai mică cu 47% \nfață de anul 2020 și cu 53% față de suma alocată în 2019, când bugetul național a fost construit de \nPSD. Dar ce este mai grav, din punctul meu de vedere: chiar dacă sumele au fost diminuate, din \npăcate, nu știm către ce ramuri din agricultură vor fi distribuite aceste fonduri. \n- 34 - \n   \nUnul dintre sectoarele care au cunoscut dezvoltare sub guvernarea PSD este cel legumicol. Prin \nProgramul de susținere a tomatelor, peste 300 de legumicultori botoșăneni din cei 16 000 la nivel \nnațional s-au dezvoltat, astfel încât doar producția acestora s-a ridicat la peste 600 000 kg de roșii \nromânești, produse proaspete și mult mai sănătoase decât alternativele din import. Semnalele că acest \nprogram urma să fie oprit au venit încă de anul trecut, când ciclul doi de producție nu a mai fost luat în \ncalcul  la  decontarea  sprijinului  guvernamental.  Doar  populismul  caracteristic  alegerilor  locale  și \nparlamentare din anul 2020 i-a determinat pe liberali să continue acordarea sprijinului acestuia pentru \nlegumicultori. Însă acum, în 2021, nu au mai rezistat, și-au dat arama pe față și au arătat adevăratele \nintenții: concret, zero sprijin pentru producătorii de tomate. \nUn alt exemplu la fel de relevant este Programul de susținere a culturii de usturoi, care a \nînceput promițător, cu rezultate evidente pentru noi, botoșănenii, în comuna Copălău, comună care are \nca  specificitate  cultura  usturoiului,  dar  din  păcate  s-a  sfârșit  brusc,  fiind  oprit  fără  explicații  de \nguvernarea actuală. \nInițiativele guvernării PSD s-au axat pe dezvoltarea și susținerea fermierilor, noi, social-democrații, \noferind suport rând pe rând fiecărei ramuri a agriculturii, cu scopul de a echilibra balanța comercială în \nvederea asigurării necesarului pentru consumul intern de produse agroalimentare. \nStimați colegi, \nAstăzi, Guvernul are buget, dar fermierii sunt lăsați pe dinafară. Și spun asta pentru că aceștia \nîncă nu au vreo proiecție bugetară clară în ceea ce privește sprijinul acordat pe sume și linii de \nfinanțare pentru programe concrete. Din păcate, astăzi, dacă ești fermier, trebuie să te mulțumești doar \ncu promisiunile pe care le-ai primit și pe care încă le mai primești de la ministrul agriculturii, de parcă \ndezvoltarea agriculturii se face pe promisiuni. După un an și patru luni de guvernare, Ministerul \nAgriculturii, sub sigla PNL și USR PLUS, încă nu are o strategie clară pentru susținerea agriculturii \nromânești.  Îmi  doresc  ca  inițiativele  destinate  susținerii  sectorului  agricol,  vital  pentru  economia \nnațională, să fie prompte, clare, eficiente și bugetate corespunzător. \nCum poți afirma tare și răspicat că ești un profesionist în domeniul agricol și să nu știi că pentru \na oferi eficient un sprijin trebuie să stabilești cât, când și în ce condiții îl oferi? Legumicultorii s-au \npregătit pentru acest an agricol încă din luna decembrie a anului trecut, iar acum, în luna martie, \nmajoritatea au deja răsaduri și așteaptă informarea ministrului. Din păcate, ministerul încă nu are o \nstrategie oficială privind măsurile de sprijin ale acestei ramuri, precum și condițiile de acordare. \nDomnule ministru, prin măsurile dumneavoastră, mi-e teamă că statisticile ne vor arăta că \nsuprafețele cultivate de legume se vor reduce semnificativ, și asta înseamnă că fermierii români își vor \npărăsi exploatațiile legumicole și vor pleca la cules – unde? – în Italia și Spania, la cules de roșii și \n- 35 - \n   \ncăpșuni,  iar  consumatorii  români  vor  cumpăra  ceea  ce  vor  mai  găsi  la  tarabe  și  pe  rafturile \nsupermarketurilor, adică legume din import. \nVă mulțumesc. \n"
    },
    "51": {
        "start_text": "Doamna Alina-Ștefania Gorghiu:",
        "start_index": 87013,
        "end_text": "Doamna Gabriela Creţu:",
        "end_index": 87115,
        "text": " \nMulțumesc. \nDoamna senator Crețu, vă rog să interveniți. \nMulțumesc. \n"
    },
    "52": {
        "start_text": "Doamna Gabriela Creţu:",
        "start_index": 87115,
        "end_text": "Doamna Alina-Ștefania Gorghiu:",
        "end_index": 89989,
        "text": " \nMulțumesc, doamna președintă, și pentru solidaritate. \nVoi face o declarație pe care am intitulat-o „Despre puterea celor fără putere!”. \nTrăim o perioadă a anului în care colegii noștri bărbați se împart în două mari categorii: \n- misoginii se plâng că femeile din viața lor îi costă prea mult primăvara. Sunt mulți! Le \nmulțumim. Noi dorim doar respect. Flori ne putem cumpăra și singure; \n- a doua categorie, cei care chiar ne respectă, simt nevoia să ne adreseze cuvinte frumoase și să \nne spună cât de puternice suntem în fapt noi, femeile, mai ales în condițiile epidemiei, când sectoare \nputernic feminizate sunt suprasolicitate sau puternic afectate de șomaj. \nRecunoaștem, suntem puternice! Totuși, printre atâtea femei puternice există și unele care nu \nsunt. Despre ele vreau să vă vorbesc. Și nu sunt slabe datorită personalității lor. Sunt poate cele mai \nputernice  și  mai  rezistente  femei,  în  lupta  cu  boala.  De  ce  sunt  cele  mai  puternice?  Pentru  că \nsupraviețuiesc și-și susțin familiile lucrând 24 de ore pe zi, șapte zile pe săptămână, fără a beneficia, \ndeseori, de drepturi sociale sau pur și simplu de drepturi fundamentale ale omului. N-au dreptul să se \nbucure de maternitate, deși sunt mame – sunt mamele transfrontaliere, cu copiii lăsați acasă, în țările \nde origine. N-au dreptul să se bucure de viață intimă, personală și de dragoste, chiar dacă au undeva un \npartener. Nu au nici măcar dreptul de a se odihni noaptea, deoarece se ocupă de persoanele cele mai \nvulnerabile, persoanele în vârstă cu boli cronice, locuind cu acestea. \nDatorită  îmbătrânirii  populației,  Italia  este  statul  european  cu  cele  mai  multe  femei  care \nlucrează în aceste condiții grele și le-a dat un nume – „badante”. De asemenea, a dat un nume unui \nfenomen social – „orfani bianchi”, orfanii albi, desemnându-i pe copiii care trăiesc fără mamele lor și \nsuferă din această cauză. Majoritatea acestor femei și acestor copii sunt români. \nÎn plus, un amplu studiu făcut la nivel european arată că 12 milioane dintre europeni au \nrecunoscut faptul că au angajat la negru una din aceste menajere sau îngrijitoare, fără a le face \ndocumente legale. Deci, în ciuda muncii grele, ele nu vor avea asigurări sociale și pensii, chiar și mici. \n- 36 - \n   \nNoi, femeile și bărbații puternici aflați la putere, avem o datorie: să luptăm pentru drepturile \nlor, pentru că ele sunt prea slabe pentru a schimba regulile nedrepte sau a pune în aplicare pe cele \ndrepte care există, dar sunt ocolite. Dar să recunoaștem și să nu uităm că sunt mai puternice decât noi \nîn a avea grijă, inclusiv aici, în țară, de rudele noastre în vârstă sau bolnave, permițându-ne să spunem, \ndragă doamnă președinte, că suntem egale cu bărbații. Fără ajutorul lor, acest lucru, din păcate, în \nlumea aceasta în care trăim n-ar fi posibil. \nMulțumesc. \n"
    },
    "53": {
        "start_text": "Doamna Alina-Ștefania Gorghiu:",
        "start_index": 89989,
        "end_text": "Doamna Anca Dana Dragu:",
        "end_index": 94573,
        "text": " \nMulțumesc, doamna senator. \nO să vă rog să-mi permiteți și mie să dau citire declarației mele politice de astăzi. \nȘi am să vă spun, stimați colegi, de ce pentru mine este o declarație politică specială: pentru că, \nîn realitate, de această declarație politică s-a ocupat un grup de studenți care au făcut stagiul de \npractică la cabinetul meu de vicepreședinte – sunt în balcoane acum – și s-au preocupat de un lucru \nextraordinar. În luna martie, când toată lumea vorbește de mărțișoare și de flori și de zâmbete, ei, la o \nvârstă la care nu vorbești de obicei despre violență domestică și despre egalitate de gen, au scris \naceastă declarație politică pe care eu astăzi, în calitate de intermediar, îmi permit să v-o citesc. Și spun așa: \nE martie și subiectul acestei luni este, ca de obicei, femeia. Însă tragem un semnal de alarmă și \naducem  în  atenția  voastră  două  dintre  cele  mai  importante  și  actuale  teme  cu  care  femeile  din \nsocietatea românească se confruntă: egalitatea de gen și violența domestică. \nEgalitatea de gen constituie una din temele importante ale politicilor sociale, iar atitudinea față \nde egalitate este una în evoluție. Tânăra generație de astăzi însă, din păcate o spun, și o spun ei de fapt, \nnu este imună la stereotipurile și disparitățile de gen. Toate acestea persistă în domenii cum sunt \nocuparea forței de muncă, remunerarea, sarcinile casnice, ocuparea unor poziții influente. \n În România, indicele egalității de gen în 2020 este 54.4, adică, evident, mult sub media Uniunii \nEuropene,  care  este  de  67.9,  plasând  România  pe  ultimele  locuri.  Acest  lucru  demonstrează  că \npoliticile și măsurile pentru implementarea egalității de gen necesită, categoric, o îmbunătățire. Deși, \npotrivit Eurostat, 16,5% din femei au absolvit o facultate, în comparație cu 14,2% dintre bărbați, ce \ncredeți, 24,5% din femei sunt în risc de sărăcie. \nColegii mei studenți vorbesc despre necesitatea unui cadru legislativ pentru un mediu de lucru \nmixt, în care stereotipurile de gen să fie eliminate, pentru că ei le resimt și, sigur, pe măsura trecerii \ntimpului, le vor resimți mai abrupt. Totodată, consideră că e necesar ca noile generații să ia contact cu \nconceptul de egalitate de gen încă din școală. Campaniile de informare ar fi una dintre soluțiile pentru \n- 37 - \n   \na preveni și combate discriminările de gen. Așadar, inițiativele cu privire la dreptatea și egalitatea de \ngen trebuie să fie susținute și dezvoltate la nivel național pentru a asigura o societate egalitară. \nÎn privința violenței domestice, în fiecare an, Poliția Română înregistrează peste 70 000 de \ninfracțiuni săvârșite cu violență, număr care este în continuă creștere. În 2019 au fost înregistrate peste \n82 000 de cazuri de violență, pentru ca în 2020 numărul acestora să crească cu 2,3 procente. Violența \neste una din problemele importante cu care se confruntă femeile din România, 97% dintre agresori \nfiind bărbați. Soluțiile vizate abordează patru domenii: penal, publicitar, social, educațional. Iar acestea \nconstau  în  propuneri  care  vizează  mărirea  pedepsei  pentru  săvârșirea  de  violență  în  familie, \nparticularizarea pedepsei pentru violență asupra familiei, implementarea campaniilor de informare și de \nîncurajare a femeilor în a lua atitudine în mod frecvent și ridicarea nivelului de educație al populației. \nParadoxal, ne-am obișnuit cu toții – și asta o simțim pe pielea noastră – să apărem în statistici \nnegre legate de violență asupra femeilor, de gradul de sărăcie, lipsa accesului la educație și la servicii \nmedicale de sănătate. În toate aceste topuri suntem foarte jos. Însă, în mod concret, mai sunt, din \nperspectiva măsurilor legislative, lucruri de făcut și, dacă niște tineri care abia au terminat facultatea \nsau sunt în facultate ridică aceste probleme, cred că și noi, ca Legislativ, ar trebui să fim mai preocupați. \nVă mulțumesc. \nDoamnelor și domnilor, \nDat fiind faptul că lista celor care doresc să-și susțină declarațiile politice în plenul Senatului a \nfost finalizată, dați-mi voie să dau citire colegilor noștri senatori care au depus declarațiile politice în \nscris: Mirea Siminica, Bodog Florian-Dorel, Toanchină Marius-Gheorghe, Constantin-Bogdan Matei, \nMaricel Popa, Paul Stănescu, Gabriel Mutu, Sorin Bumb, Neagu Nicolae, Marius Bodea, Sebastian \nCernic, Andrei Hangan. Aceasta a fost lista declarațiilor politice depuse în scris. \nDeclar închisă această sesiune consacrată declarațiilor politice de astăzi și vă mulțumesc tuturor. \nO zi plăcută! \n* \nPAUZĂ \n"
    },
    "54": {
        "start_text": "Doamna Anca Dana Dragu:",
        "start_index": 94573,
        "end_text": "",
        "end_index": 94573,
        "text": ""
    },
    "55": {
        "start_text": "",
        "start_index": 94573,
        "end_text": "Domnul Titus Corlățean:",
        "end_index": 98495,
        "text": "Doamna Anca Dana Dragu: \nBună ziua! \nDoamnelor și domnilor senatori, declar deschisă ședința plenului Senatului de astăzi, 3 martie 2021. \nȘedința este condusă de subsemnata, Anca Dana Dragu, președinte al Senatului, asistată de \ndomnul secretar Eugen Pîrvulescu și domnul secretar Sorin Lavric. \n- 38 - \n   \nOrdinea de zi pentru ședința plenului de astăzi și programul de lucru, stabilite de Biroul \npermanent al Senatului și Comitetul liderilor grupurilor parlamentare, au fost distribuite și afișate pe \npagina de internet a Senatului. \nDoamnelor și domnilor senatori, \nVă reamintesc că, potrivit dispozițiilor art.111 și 135 din Regulamentul Senatului, în situații \nexcepționale, ședințele plenului se desfășoară prin mijloace electronice, iar dezbaterea și adoptarea \ninițiativelor legislative se vor face printr-o procedură simplificată. \nÎn cadrul dezbaterilor generale poate lua cuvântul câte un singur reprezentant al fiecărui grup \nparlamentar pentru maximum două minute, în ordinea mărimii grupurilor. \nSenatorii neafiliați pot interveni pentru maximum un minut. \nDe asemenea, pe parcursul dezbaterilor, în cadrul ședinței de plen a Senatului, desfășurată prin \nmijloace electronice, solicitările senatorilor de a interveni telefonic la lucrări se pot efectua prin \ntransmiterea unui mesaj SMS la numărul de telefon 0725965921 prin care se va indica motivul \nsolicitării de înscriere la cuvânt. \nÎn cadrul ședinței de plen de astăzi se vor desfășura dezbaterile asupra punctelor înscrise pe \nordinea de zi, iar votul final asupra acestora va avea loc într-o ședință consacrată acestui scop, \nconform programului de lucru stabilit de Biroul permanent al Senatului și Comitetul liderilor \ngrupurilor parlamentare. \nVom încerca la următoarea sesiune de vot să introducem votul cu tablete pentru a simplifica \nacest proces, dar vom discuta în următorul Birou permanent. \nLa punctul 1 al ordinii de zi de astăzi avem aprobarea procedurii de urgenţă pentru dezbaterea \nşi adoptarea Proiectului de lege pentru modificarea art.369 din Legea nr.286/2009 privind Codul penal \n(L33/23.02.2021) \nUrmează să supunem votului aprobarea procedurii de urgență în cadrul sesiunii de vot.  \n* \nLa punctul 2 al ordinii de zi avem Proiectul de lege privind aprobarea Ordonanţei de urgenţă a \nGuvernului nr.5/2021 pentru completarea art.252 din Ordonanţa de urgenţă a Guvernului nr.70/2020 \nprivind  reglementarea  unor  măsuri,  începând  cu  data  de  15  mai  2020,  în  contextul  situației \nepidemiologice determinate de răspândirea coronavirusului SARS-CoV-2, pentru prelungirea unor \ntermene, pentru modificarea și completarea Legii nr.227/2015 privind Codul fiscal, a Legii educației \nnaționale nr.1/2011, precum și a altor acte normative. (L23/08.02.2021) \nRaportul  Comisiei  pentru  sănătate  publică  este  de  admitere  a  proiectului  de  lege  privind \naprobarea ordonanței.  \n- 39 - \n   \nProiectul de lege face parte din categoria legilor ordinare și se adoptă cu votul majorității \nsenatorilor prezenți.  \nSenatul este prima Cameră sesizată. \nAvem înscrieri la cuvânt pentru acest punct al ordinii de zi? OK. \nNu avem înscrieri la cuvânt pentru acest punct al ordinii de zi și inițiativa legislativă \nrămâne la vot final. \n* \nLa  punctul  3  al  ordinii  de  zi  avem  Proiectul  de  lege  pentru  ratificarea  Acordului  dintre \nGuvernul României şi Consiliul de Miniştri al Bosniei şi Herţegovinei privind protecţia reciprocă a \ninformaţiilor clasificate, semnat la Sarajevo la 27 ianuarie 2020. (L21/08.02.2021)  \nRaportul comun al Comisiei pentru apărare, ordine publică și siguranță națională și Comisiei \npentru politică externă este de admitere a proiectului de lege.  \nProiectul de lege face parte din categoria legilor ordinare și se adoptă cu votul majorității \nsenatorilor prezenți.  \nSenatul este Cameră decizională. \nAvem o intervenție, din partea domnului senator Corlățean. \nVă rog, domnule senator. \n"
    },
    "56": {
        "start_text": "Domnul Titus Corlățean:",
        "start_index": 98495,
        "end_text": "Doamna Anca Dana Dragu:",
        "end_index": 101613,
        "text": " \nMulțumesc, doamnă președinte. \nStimați colegi, \nCâteva scurte cuvinte pe marginea proiectului de lege de ratificare a acestui Acord privind \nprotecția reciprocă a informațiilor clasificate dintre România și Bosnia-Herțegovina. \nAșa cum spunea președintele Senatului, cele două comisii sesizate în fond, Comisia de politică \nexternă și Comisia de apărare, au adoptat un raport favorabil pentru ratificarea acordului respectiv, \ndeci pentru adoptarea legii de ratificare. \nDiscuția s-a bazat și pe un schimb de vederi cu directorul general al ORNISS. \nEu aș face câteva considerații – poate sunt utile, suplimentar vorbind –, de ce acest acord este \nsemnificativ, pentru un subiect un pic mai mare, dacă-mi permiteți. \nAcordul  respectă  regulile  în  materie,  a  avut  și  hotărârea  CSAT-ului  în  prealabil  pentru \nfinalizarea negocierii și semnarea sa, implică și un anumit filtru prealabil de verificare și implică și o \nrelație de încredere reciprocă atunci când gestionezi o astfel de relație cu schimburi de informații \nclasificate între două state care nu sunt membre ale aceleiași alianțe. \n- 40 - \n   \nDar Bosnia-Herțegovina este un stat care este aspirant la aderarea la NATO, într-o situație \ncare  rămâne  complicată  după  Acordul  de la  Dayton  și  cu,  să  spunem,  componentele  statului \nBosnia-Herțegovina,  cu  entitatea  formată  din  croați  și  bosniaci  musulmani  și,  respectiv,  cu \nRepublica Srpska. Și aici era un comentariu pe care voiam să-l spun: este un proces pe care noi ar \ntrebui să-l susținem, ca stat din regiune, cu o relație bună cu Bosnia-Herțegovina și ca stat al Alianței \nNord-Atlantice, membru. \nÎn 2013 sau 2014, la acel moment, în marja unei reuniuni ministeriale NATO la Bruxelles am \nlansat împreună cu ministrul de externe turc Davutoğlu, viitor prim-ministru la acel moment, și cu \nministrul de externe polonez Sikorski o formulă de lucru de trilaterală guvernamentală cu Polonia și \nTurcia care, între altele, viza susținerea candidaților, aspiranților la aderarea în NATO – Bosnia era \nîntre cele patru state.  \nA fost o discuție extrem de interesantă, detaliată, nu intru în detalii, dar acest tip –  și aici voiam \nsă spun –, acest tip de măsură, care permite stabilirea unui anumit tip de contacte și instituționale, care \nimplică  și  încredere,  permite  pentru  ansamblul  entității  statale  Bosnia-Herțegovina  cu  Republica \nSrpska  în  interior,  care  are  un  alt  tip  de  influențe  externe,  permite  o  racordare  a  statului \nBosnia-Herțegovina la un sistem instituțional, la un sistem de valori, la un sistem al Alianței \nNord-Atlantice, un sistem de tip occidental. \nȘi de asta un astfel de exemplu și o ratificare a unui banal… care ar putea părea până la urmă...  \na unui acord care ar putea până la urmă părea banal. Nu este banal, este important și pe fond, dar \nînseamnă, de fapt, mult mai mult, așa că nu pot decât să încurajez cu respect toți membrii Senatului să \nvoteze legea de ratificare a acordului menționat. \nÎn orice caz, Grupul senatorial PSD va vota în favoarea ratificării acordului. \nVă mulțumesc. \n"
    },
    "57": {
        "start_text": "Doamna Anca Dana Dragu:",
        "start_index": 101613,
        "end_text": "Domnul Angel Tîlvăr:",
        "end_index": 104964,
        "text": " \nMulțumim, domnule senator. \nAm încheiat dezbaterile generale asupra acestui punct al ordinii de zi și inițiativa legislativă \nrămâne la vot final. \n* \nLa punctul 4 al ordinii de zi avem Propunerea legislativă pentru modificarea şi completarea \nLegii nr.554/2004 a contenciosului administrativ. (L288/18.06.2019) \nRaportul Comisiei juridice, de numiri, disciplină, imunități și validări este de respingere a \npropunerii legislative.  \n- 41 - \n   \nPropunerea  legislativă  face  parte  din  categoria  legilor  organice  și  se  adoptă  cu  votul \nmajorității senatorilor.  \nSenatul este Cameră decizională. \nNu sunt dezbateri asupra acestui punct al ordinii de zi și inițiativa legislativă rămâne pentru vot final. \n* \nLa punctele de la 5 la 23 ale ordinii de zi avem  proiecte de hotărâre privind exercitarea \ncontrolului de subsidiaritate și proporționalitate conform Protocolului nr.2 din Tratatul de la Lisabona, \nrespectiv proiecte de hotărâre privind consultarea parlamentelor naționale conform Protocolului nr.1 \ndin Tratatul de la Lisabona care se regăsesc afișate pe pagina de internet a Senatului, după cum urmează: \nLa punctul 5 de pe ordinea de zi, Proiect de hotărâre referitoare la Propunerea de Regulament al \nParlamentului European şi al Consiliului de modificare a Regulamentului (UE) nr.168/2013 în ceea ce \nprivește măsurile specifice referitoare la vehiculele din categoria L de sfârșit de serie, ca răspuns la \nepidemia de COVID-19 – COM(2020) 491 final. \nRaport, Comisia pentru afaceri europene. \nÎncepem dezbaterile. OK. \nNu mai avem dezbateri asupra acestui punct al ordinii de zi. \nAm încheiat intervențiile și proiectul de hotărâre rămâne la vot final. \n* \nLa punctul 6 al ordini de zi, Proiect de hotărâre referitoare la Propunerea de Regulament al \nParlamentului European şi al Consiliului de modificare a Regulamentului (UE) 2018/848 privind \nproducția ecologică în ceea ce privește data de aplicare a acestuia și anumite alte date menționate în \nregulamentul respectiv –  COM(2020) 483 final.  \nRaport, Comisia pentru afaceri europene. \nProiectul de hotărâre rămâne la vot final. \n* \nLa punctul 7 de pe ordinea de zi, Proiect de hotărâre referitoare la Propunerea de Regulament al \nParlamentului European și al Consiliului privind modificarea Regulamentului (CE) nr.1367/2006 al \nParlamentului European și al Consiliului din 6 septembrie 2006 privind aplicarea, pentru instituțiile și \norganismele  comunitare,  a  dispozițiilor  Convenției  de  la  Aarhus  privind  accesul  la  informație, \nparticiparea  publicului  la  luarea  deciziilor  și  accesul  la  justiție  în  domeniul  mediului  –  \nCOM(2020) 642 final. \nRaport, din partea Comisiei pentru afaceri europene. \nAcest proiect de hotărâre rămâne la vot final \n- 42 - \n   \n* \nLa punctul 8 de pe ordinea de zi, Proiect de hotărâre referitoare la Propunerea de Directivă a \nConsiliului  de  modificare  a  Directivei  2006/112/CE  a  Consiliului  în  ceea  ce  privește  măsurile \ntemporare  privind  taxa  pe  valoarea  adăugată  aplicabilă  vaccinurilor  împotriva  COVID-19  și \ndispozitivelor medicale pentru diagnostic in vitro aferente, ca răspuns la pandemia de COVID-19 – \nCOM(2020) 688 final. \nÎncepem dezbaterile. \nAvem o intervenție din partea domnului președinte al Comisiei pentru afaceri europene. \nVă rog, domnule senator. \n"
    },
    "58": {
        "start_text": "Domnul Angel Tîlvăr:",
        "start_index": 104964,
        "end_text": "Doamna Anca Dana Dragu:",
        "end_index": 105744,
        "text": " \nVă mulțumesc frumos, doamnă președinte. \nVoiam doar să spun că scopul prezentei inițiative pe care noi am dezbătut-o și cu care am fost \nde acord este acela de a permite statelor membre să exonereze temporar de taxă pe valoarea adăugată \nlivrarea de vaccinuri contra COVID și, totodată, dispozitivele medicale pentru diagnostic in vitro. E \nvorba de kituri de testare aferente, precum și serviciile strâns legate de aceste vaccinuri și dispozitive. \nEa permite, de asemenea, statelor membre, așa cum este deja cazul pentru vaccinuri, să aplice o \ncotă  redusă  de  TVA,  dispozitivelor  medicale  pentru  diagnostic  in  vitro  aferente  COVID-19  și \nserviciilor strâns legate de acestea, motiv pentru care Grupul PSD susține acest raport. \nVă mulțumesc.  \n"
    },
    "59": {
        "start_text": "Doamna Anca Dana Dragu:",
        "start_index": 105744,
        "end_text": "Doamna Gabriela Crețu:",
        "end_index": 106277,
        "text": " \nVă mulțumesc, domnule senator. \nNu mai sunt intervenții asupra acestui punct al ordinii de zi și proiectul de hotărâre rămâne \nla vot final. \n* \nLa punctul 9 de pe ordinea de zi, Proiect de hotărâre referitoare la Propunerea de Directivă a \nParlamentului European şi a Consiliului privind salariile minime adecvate în Uniunea Europeană –  \nCOM(2020) 682 final. \nRaport,  Comisia pentru afaceri europene. \nAvem intervenție pe acest punct din partea doamnei senatoare Gabriela Crețu. \nVă rog, doamna senator. \n"
    },
    "60": {
        "start_text": "Doamna Gabriela Crețu:",
        "start_index": 106277,
        "end_text": "Doamna Anca Dana Dragu:",
        "end_index": 108650,
        "text": " \nMulțumesc, doamnă președintă. \nStimați colegi,  \n- 43 - \n   \nEpidemia i-a obligat pe oameni să stea în casă, pe unii dintre ei, dar n-a făcut să dispară \nnemulțumirea socială, a ținut-o cumva în carantină. Nu va dura însă multă vreme această situație. \nInegalitatea în țara noastră și între țara noastră și restul statelor europene a fost înainte de epidemie și \neste încă mai mult astăzi principala problemă de rezolvat. \nÎn calitate de om de stânga, care reprezintă și cetățenii dintr-una din țările Uniunii Europene cu \ncele mai mici salarii, am luptat de foarte mulți ani pentru o directivă privind salariul minim european. \nDecenii – trei, mai bine – de politici neoliberale au distrus nu doar industria, au distrus și \nsindicatele, și capacitatea de a negocia, iar salariile mici, cum știm cu toții, au fost principala rațiune \ncare i-a constrâns pe oameni să părăsească țara. E un fenomen care ne subminează și țesutul social, dar \nși economia –  știu și cei din partea dreaptă. \nÎn statele membre în care există dialog social și negociere poate că nu era nevoie de o directivă, \ndar acolo unde sindicatele sunt slabe, iar guvernele mențin salariile mici în ideea iluzorie că ar atrage \ncapitalul, aceste reguli sunt foarte necesare. Dar analizând propunerea de directivă lansată de Comisia \nEuropeană spre analiză, am fost și mulțumită, dar și dezamăgită simultan. \nMulțumită, pentru că avem o propunere, ăsta e un pas înainte, dar dezamăgită, pentru că ne \nașteptam ca această propunere să aibă și un conținut. Oricum știam dinainte că nu e vorba de a stabili \nsalariul minim european ca o sumă, dar ne așteptam ca așa-numitul indicator Kaitz, formula care spune \ncă un salariu rezonabil pentru unul care muncește opt ore într-o muncă necesară social trebuie să ia \nmăcar 60% din salariul median, 50% din salariul mediu pe economie, acea formulă ne așteptam să fie \nintrodusă în directivă și ea nu este. E mai mult o declarație de principii, foarte bune, de altfel, deși toți \nșefii de guverne ai Uniunii Europene s-au angajat la Göteborg să pună în aplicare pilonul social, așa \nîncât aș face în fața dumneavoastră apelul obișnuit să dezvoltăm bunurile și serviciile publice, că doar \nașa vom reduce inegalitatea – prin salarii e mai greu – , dar după bugetul de ieri nu mai fac nici acest \napel și vă mulțumesc pentru că m-ați ascultat. \n"
    },
    "61": {
        "start_text": "Doamna Anca Dana Dragu:",
        "start_index": 108650,
        "end_text": "Domnul Angel Tîlvăr:",
        "end_index": 111122,
        "text": " \nVă mulțumesc, doamna senatoare. \nNu mai sunt intervenții asupra acestui punct al ordinii de zi. \nProiectul de hotărâre rămâne la vot final. \n* \nLa punctul 10 al ordinii de zi avem Proiect de hotărâre referitoare la Pachetul privind azilul și \nmigrația, și anume: \n- 44 - \n   \n-  Comunicarea  Comisiei  către  Parlamentul  European,  Consiliu,  Comitetul  Economic  și \nSocial European și Comitetul Regiunilor referitoare la un nou Pact privind migrația și azilul – \nCOM(2020) 609 final; \n- Propunerea de Regulament al Parlamentului European și al Consiliului privind gestionarea \nsituațiilor legate de azil și migrație și de modificare a Directivei 2003/109/CE a Consiliului și a \nPropunerii de Regulament (UE) XXX/XXX (Fondul pentru azil și migrație) –  COM(2020) 610 final; \n- de asemenea, avem Propunerea modificată de Regulament al Parlamentului European și al \nConsiliului de stabilire a unei proceduri comune în materie de protecție internațională în Uniune și de \nabrogare a Directivei 2013/32/UE –  COM(2020) 611 final; \n- avem Propunerea de Regulament al Parlamentului European și al Consiliului de introducere a \nunei proceduri de screening pentru resortisanții țărilor terțe la frontierele externe și de modificare a \nRegulamentelor  (CE)  nr.767/2008,  (UE)  2017/2226,  (UE)  2018/1240  și  (UE)  2019/817  –  \nCOM(2020) 612 final; \n- de asemenea, avem Propunerea de Regulament al Parlamentului European și al Consiliului \nprivind  abordarea  situațiilor  de  criză  și  de  forță  majoră  în  domeniul  migrației  și  azilului  –  \nCOM(2020) 613 final; \n- avem Propunerea modificată de Regulament al Parlamentului European și al Consiliului \nprivind  instituirea  sistemului  „Eurodac”  pentru  compararea  datelor  biometrice  în  scopul  aplicării \neficiente a Regulamentului (UE) XXX/XXX (Regulamentul privind azilul și gestionarea migrației) și a \nRegulamentului  (UE)  XXX/XXX  (Regulamentul  privind  relocarea),  pentru  identificarea  unui \nresortisant  al  unei  țări  terțe sau a unui  apatrid în  situație neregulamentară și  privind  cererile de \ncomparare cu datele „Eurodac” prezentate de autoritățile de aplicare a legii din statele membre și de \nEuropol și modificarea Regulamentelor (UE) 2018/1240 și (UE) 2019/818 –  COM(2020) 614 final. \nRaport,  Comisia pentru afaceri europene \nAvem o intervenție din partea domnului senator, președintele Comisiei de afaceri europene, \ndomnul Tîlvăr. \nVă rog, domnule senator. \n"
    },
    "62": {
        "start_text": "Domnul Angel Tîlvăr:",
        "start_index": 111122,
        "end_text": "Doamna Anca Dana Dragu:",
        "end_index": 112903,
        "text": " \nVă mulțumesc foarte mult, doamna președinte. \nVreau să încep prin a spune foarte clar că proiectele legislative și nonlegislative cuprinse în \nacest pachet privind azilul și migrația respectă principiul subsidiarității și proporționalității. \n- 45 - \n   \nTotodată, ca urmare a discuțiilor și a dezbaterilor pe care le-am avut în cadrul comisiei, pentru \ncare mulțumesc tuturor membrilor comisiei noastre, atrag atenția și recomandăm inițiatorului legislativ \neuropean să fie avute în vedere următoarele observații referitoare la pachetul privind azilul și migrația. \nAm subliniat în discuțiile noastre că România a adoptat în permanență o poziție de echilibru și \nde susținere față de principiul solidarității, însă România s-a opus caracterului obligatoriu și automat al \nrelocării, semnalând rezervă de fond cu privire la acest  aspect,  întrucât  solidaritatea nu poate fi \nexprimată în baza unor indicatori și formule de calcul impuse care nu țin cont de situația obiectivă din \nfiecare stat membru, motiv pentru care propunerea de a determina cotele ce revin statelor membre pe \nbaza populației și a produsului intern brut este un aspect în defavoarea acelora care, deși au o populație \nnumeroasă sau un produs intern brut mare, au un istoric redus al cererilor de azil și prin urmare, \ncapacități pe măsură, respectiv limitate, de gestionare a solicitărilor de azil, element care ar putea \nproduce dezechilibre la nivel național. \nTotodată, ca o procedură obligatorie la frontieră, poate fi implementată însă cu asigurarea unei \nperioade de tranziție și a unei finanțări europene pentru a pregăti capacitățile necesare. Acesta este și \nmotivul pentru care a existat unanimitate în ceea ce privește formularea acestei opinii. \nVă mulțumesc foarte mult. \n"
    },
    "63": {
        "start_text": "Doamna Anca Dana Dragu:",
        "start_index": 112903,
        "end_text": "Doamna Gabriela Crețu:",
        "end_index": 117108,
        "text": " \nVă mulțumesc, domnule senator. \nProiectul de hotărâre rămâne la vot final. \n* \nLa punctul 11 de pe ordinea de zi, Proiect de hotărâre referitoare la Propunerea de Regulament \nal Parlamentului European şi al Consiliului de instituire a Mediului aferent ghișeului unic al Uniunii \nEuropene pentru vămi și de modificare a Regulamentului (UE) nr. 952/2013 –  COM(2020) 673 final. \nNu sunt intervenții asupra acestui punct al ordinii de zi. \nProiectul de hotărâre rămâne la vot final.  \n* \nLa punctul 12 de pe ordinea de zi, Proiect de hotărâre referitoare la Comunicarea Comisiei \ncătre Parlamentul European, Consiliu, Comitetul Economic și Social European și Comitetul Regiunilor \n– Pregătirea pentru schimbări  – Comunicare privind gradul de pregătire la sfârșitul perioadei de \ntranziție între Uniunea Europeană și Regatul Unit –  COM(2020) 324 final \nRaport, Comisia pentru afaceri europene. \nNu avem intervenții asupra acestui punct care rămâne la vot final. \n* \nLa  punctul  13  de  pe  ordinea  de  zi  avem  Proiect  de  hotărâre  referitoare  la  Comunicarea \nComisiei către Parlamentul European, Consiliu, Comitetul Economic și Social European și Comitetul \n- 46 - \n   \nRegiunilor  – Combaterea dezinformării în legătură cu COVID-19 – Asigurarea unei informări corecte \n– JOIN(2020) 8 final. \nRaport, Comisia pentru afaceri europene. \nProiectul de hotărâre rămâne la vot final. \n* \nLa punctul 14 al ordinii de zi avem Proiect de hotărâre referitoare la Comunicarea Comisiei \ncătre Parlamentul European, Consiliu, Banca Centrală Europeană, Comitetul Economic și Social \nEuropean și Comitetul Regiunilor – Tabloul de bord privind justiția în Uniunea Europeană pentru \nanul 2020 – COM (2020) 306 final. \nRaport,  Comisia pentru afaceri europene. \nNu avem intervenții asupra acestui punct al ordinii de zi și proiectul de hotărâre rămâne la vot final. \n* \nLa  punctul  15  de  pe  ordinea  de  zi  avem  Proiect  de  hotărâre  referitoare  la  Comunicarea \nComisiei către Parlamentul European şi Consiliu – Protecţia datelor ca pilon al capacitării cetăţenilor şi \nal abordării UE privind tranziţia digitală – doi ani de aplicare a Regulamentului general privind \nprotecţia datelor  –  COM(2020) 264 final. \nRaport, Comisia pentru afaceri europene. \nNu avem intervenții. \nȘi acest proiect de hotărâre rămâne la vot final. \n* \nLa  punctul  16  de  pe  ordinea  de  zi  avem  Proiect  de  hotărâre  referitoare  la  Comunicarea \nComisiei către Parlamentul European, Consiliu, Comitetul Economic și Social European și Comitetul \nRegiunilor – Reziliența materiilor prime critice: trasarea unui model pentru îmbunătățirea securității si \na durabilității – COM(2020) 474 final. \nRaport, Comisia pentru afaceri europene. \nNu sunt intervenții. \nAcest proiect de hotărâre rămâne, de asemenea, la vot final. \n* \nLa punctul 17 de pe ordinea de zi avem proiect de hotărâre referitoare la Nota de consultare  –  \nO politică comercială reînnoită pentru o Europă mai puternică.  \nRaport, Comisia pentru afaceri europene. \nNu avem intervenții asupra acestui punct al ordinii de zi care rămâne pentru vot final. \n* \nLa punctul 18 de pe ordinea de zi avem Proiect de hotărâre referitoare la:  \n- 47 - \n   \n1. Comunicarea Comisiei către Parlamentul European, Consiliu, Comitetul Economic și Social \nEuropean și Comitetul Regiunilor – Consolidarea unei economii neutre climatic: o strategie a UE \npentru integrarea sistemului energetic – COM(2020) 299 final;  \n2. Comunicarea Comisiei către Parlamentul European, Consiliu, Comitetul Economic și Social \nEuropean și Comitetul Regiunilor – O strategie pentru hidrogen: pentru o Europă neutră climatic – \nCOM(2020) 301 final; \n3. Comunicarea Comisiei către Parlamentul European, Consiliu, Comitetul Economic și Social \nEuropean  și  Comitetul  Regiunilor  –  Evaluarea  la  nivelul  UE  a  Planurilor  naţionale  în  domeniul \nenergiei şi al climei – Stimularea tranziţiei verzi şi promovarea redresării economice prin intermediul \nplanificării energetice şi climatice integrate – COM(2020) 564 final. \nRaport, Comisia pentru afaceri europene.   \nAvem o intervenție asupra acestui punct. \nO invit pe doamna senatoare Gabriela Crețu. \nVă rog, doamnă. \n"
    },
    "64": {
        "start_text": "Doamna Gabriela Crețu:",
        "start_index": 117108,
        "end_text": "Doamna Anca Dana Dragu:",
        "end_index": 119562,
        "text": " \nMulțumesc. \nStimați colegi, nu vă speriați, am simțul ridicolului, nu intervin la fiecare punct al ordinii de zi, \nchiar dacă am lucrat pe fiecare punct dintre ele. \nVreau să spun doar un lucru: că aveam o speranță, pe care – ca să-l parafrazez pe Dante – am \npierdut-o imediat ce am început acest mandat. \nUnii reprezentanți ai celor de la putere, în trecut, au prezentat partidul din care fac parte – \nPartidul Social Democrat – la Bruxelles ca fiind antieuropean, reacționar etc. Deși asta nu s-a văzut în \ntimpul președinției Consiliului, am fost foarte buni, nu s-a văzut de câte ori ne duceam la vreo \nreuniune în care eu, sau Radu Oprea, sau Angel eram cât se poate integrați, de europeni și de implicați, \ndar alta e problema. \nSperanța mea era ca, atunci când vor veni proeuropenii la putere, dezbaterile pe aceste subiecte \nsă capete greutate. Nu din cauza Europei, din cauza noastră, să știm ce ne așteaptă. Fiecare COM \naproape are consecințe importante, grave uneori, în economie și în societate, și legislative. O parte \nimportantă a ceea ce facem noi aici este transpunere a unor directive sau legi de aplicare a unor \nregulamente. Avem, constituțional, obligația să mandatăm Guvernul pentru pozițiile sale, pentru că \nprogramul politic al Comisiei Europene nu făcea parte din programul Guvernului Cîțu pentru care el a \nfost investit. De fiecare dată trebuie să-i dăm mandat. \n- 48 - \n   \nActivitatea absurdă din ultimele zile în care am stat cu toții în bancă și am apăsat de 3  mii de \nori pe un buton, unii da și alții ba, nu se cheamă politică. Politică ar fi să scriem Agenda europeană. \nCei de la Bruxelles habar n-au de ce ne doare –  și nici nu e interesul lor –  și care e specificul nostru. \nPentru asta, în această sală ar trebui să se poarte dezbateri pe temele arzătoare. Puterea ar trebui să \nfurnizeze soluții, că nu e rolul nostru, ca opoziție, să le furnizăm, dar, ca opoziție, vreau să trag un \nsemnal de alarmă: pierdem oportunități pe care nu le vom mai avea, pe energie, că de asta am \nintervenit aici.  \nDeținem patente pe tehnologii care pot fi utilizate cu banii din fondurile europene și care ne pot \nface să ajungem departe, ca să zic așa. Din păcate, avantajul fiecărui Guvern în raport cu Uniunea \nEuropeană este că are pe cine să dea vina. Și iarăși termin trist: aștept să văd Guvernul proeuropean \ncum va da vina pe Uniunea Europeană pentru neputințele sale. \nMulțumesc. (Aplauze.) \n"
    },
    "65": {
        "start_text": "Doamna Anca Dana Dragu:",
        "start_index": 119562,
        "end_text": "Domnul Titus Corlățean:",
        "end_index": 120879,
        "text": " \nMulțumim, doamna senatoare. \nProiectul de hotărâre rămâne la vot final. \n* \nLa punctul 19 de pe ordinea de zi, Proiect de hotărâre „Carte Albă” referitoare la stabilirea unor \ncondiții de concurență echitabile în ceea ce privește subvențiile străine – COM(2020) 253 final. \nRaport, Comisia pentru afaceri europene. \nNu avem intervenții asupra acestui punct. \nProiectul de hotărâre rămâne pentru vot final. \n* \nLa punctul 20 de pe ordinea de zi avem Proiect de hotărâre referitoare la comunicarea Comisiei \ncătre  Parlamentul  European  și  Consiliu  –  O  Uniune  a  egalității:  Cadrul  strategic  al  UE  pentru \negalitatea, incluziunea și participarea romilor – COM (2020) 620 final. \nRaport, Comisia pentru afaceri europene. \nNu avem intervenții asupra acestui punct al ordinii de zi și proiectul rămâne la vot final. \n* \nLa punctul 21 de pe ordinea de zi, Proiect de hotărâre referitoare la Comunicarea Comisiei \ncătre Parlamentul European, Consiliu, Comitetul Economic și Social European și Comitetul Regiunilor \n– O Uniune a egalității: Planul de acțiune al UE de combatere a rasismului pentru perioada 2020 – 2025 \n– COM(2020) 565 final. \nRaport, Comisia pentru afaceri europene. \n- 49 - \n   \nAvem o intervenție din partea domnului senator Titus Corlățean. \nVă rog, domnule senator. \n"
    },
    "66": {
        "start_text": "Domnul Titus Corlățean:",
        "start_index": 120879,
        "end_text": "Doamna Anca Dana Dragu:",
        "end_index": 125508,
        "text": " \nMulțumesc, doamna președinte. \nStimați colegi, \nNu neapărat pentru că am fost impulsionat, provocat, așa, de colega Gabi Crețu, doamna \nsenator Gabriela Crețu, dar aș vrea totuși să fac câteva considerații, dacă îmi e permis, pe cele două \nteme care sunt legate, punctele 20 și 21, cel pe care l-ați anunțat acum, doamna președintă. \nPrimul comentariu este că România, în toți anii ăștia, din păcate, a fost campioana redactării, \nlansării, strategiilor strălucite în diferite domenii de combatere a excluziunii sociale, de integrare a \nromilor, și multe alte strategii naționale care n-au fost duse până la capăt niciodată. Și asta e o \nproblemă structurală de sistem a instituțiilor românești, modul în care au știut sau n-au știut să lucreze \ncu societatea civilă, cu ONG-urile și să aloce și resurse financiare pentru implementarea unor astfel de \nstrategii. La fel este și cazul cu incluziunea romilor, la fel este și cazul cu multe alte tematici.  \n Acum, pentru că vorbim de strategii europene propuse de Comisia Europeană și în care statele \nmembre ar trebui, inclusiv România, să fie contributoare, aș vrea doar un singur sau două lucruri să \nspun  aici:  tema  de  combatere  a  rasismului,  în  general,  la  nivel  european  este  tratată  la  pachet, \ncombaterea rasismului, intoleranței –  și mai curg și alte cuvinte acolo – vizează aspectele legate de \nrasism, de romi, vizează chestiuni de intoleranță, de hate speech, de discurs bazat pe ură, vizează \naspectele de antisemitism și așa mai departe. Și cred că Parlamentul României și Senatul ar trebui să-și \nia foarte în serios, măcar de această dată, rolul. Și e treaba noastră, a tuturor, să facem niște lucruri \nconcrete în complementar cu ceea ce Guvernul, orice Guvern, indiferent cum s-ar numi acel Guvern, ar \ntrebui să facă. Și aș face o propunere concretă în primul rând, pentru că sunt oameni în societate care \nau expertiză foarte serioasă și care prea puțin sunt ascultați de instituții. \nDe  exemplu,  România…  Știu  asta,  pentru  că,  fiind  membru  al  Adunării  Parlamentare  a \nConsiliului Europei la Strasbourg, am fost un număr de ani reprezentant al Adunării Parlamentare, nu \nîn  calitate  românească,  la  ECRI,  Comisia  Europeană  Contra  Rasismului  și  Intoleranței,  cu  niște \nrapoarte, care multă vreme sunt clasificate, privind statele membre. După aceea  sunt date publicității, \napar  recomandări  –  unele  sunt  foarte  dureroase,  pentru  statele  membre,  inclusiv  pentru  vechile \ndemocrații, da, inclusiv pentru România pe niște teme importante. \nExistă acolo un expert independent la ECRI care participă și care are acces și el, în mod direct, \neste full member acolo. V-aș propune să-l invităm la o audiere în comisiile senatoriale de specialitate, \nComisia drepturilor omului, cu siguranță, poate Comisia juridică, alte comisii, să avem o discuție \nașezată pe modul în care noi suntem percepuți cu probleme structurale pe care le avem și  pe care nu \n- 50 - \n   \nprea le discutăm decât ca retorică politică, din când în când, ne mai luăm de păr, da? Și să vedem din \npunctul de vedere al Senatului, al legiuitorului, dacă sunt corecții de făcut în plan legislativ, dacă sunt \ninputuri pe care trebuie să le transmitem Guvernului. \n Și doi la mână, al doilea comentariu: să fim foarte atenți la legislația pe care o adoptăm și din \nalt unghi de vedere. Vă dau un exemplu: zilele trecute am văzut reacții din partea deputatului care \nreprezintă minoritatea evreiască din România, am văzut și reacții ale Ambasadei Statului Israel la un \nproiect de lege care a fost lansat de un deputat de altă orientare politică decât cea din care fac eu parte, \nde la... deci, membru al Camerei Deputaților. Proiectul de lege a fost transmis la Senat și deschide o \ncutie a Pandorei, pe care n-ar fi trebuit să o gândim că ar trebui deschisă, legată de succesorii \ncriminalilor de război, de succesorii celor care au avut atitudini fasciste și posibilitatea ca statul român \nsă-i recompenseze cu o anumită indemnizație. \nFoarte periculoase astfel de proiecte de lege care nu sunt bine cântările. Nu merg pe reaua-credință \na deputatului respectiv, cred că mai degrabă pe lipsa de educație și atenție pe acest subiect. \nVă menționez acest lucru, pentru că vom avea acest proiect de lege pe ordinea de zi și v-aș \nîncuraja, cu deplin respect, să fim foarte stricți în a respinge astfel de proiecte de lege care mai vin pe \nmasa  Parlamentului  și  care  sunt  în  contradicție,  apropo  cu  strategiile  astea  europene  pe  care  le \ndiscutăm, fără să le discutăm în plenul Senatului, din păcate. \nMulțumesc. \n"
    },
    "67": {
        "start_text": "Doamna Anca Dana Dragu:",
        "start_index": 125508,
        "end_text": "",
        "end_index": 125508,
        "text": ""
    }
}