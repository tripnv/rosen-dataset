{
    "1": {
        "start_text": "S T E N O G R A M A",
        "start_index": 2,
        "end_text": "şedinţei Senatului din 23 martie 2022",
        "end_index": 23,
        "text": " \n"
    },
    "2": {
        "start_text": "şedinţei Senatului din 23 martie 2022",
        "start_index": 23,
        "end_text": "S U M A R",
        "end_index": 68,
        "text": " \n \n \n \n"
    },
    "3": {
        "start_text": "S U M A R",
        "start_index": 68,
        "end_text": "S T E N O G R A M A",
        "end_index": 213,
        "text": " \n \n1.  Întrebări și interpelări.  2-14; \n29-33 \n2.  Declarații politice.  14-29; \n33-34 \n \n \n \n \n \n \n \n \n \n \n \n \n \n \n \n \n \n \n \n \n \n   \n"
    },
    "4": {
        "start_text": "S T E N O G R A M A",
        "start_index": 213,
        "end_text": "şedinţei Senatului din 23 martie 2022",
        "end_index": 234,
        "text": " \n"
    },
    "5": {
        "start_text": "şedinţei Senatului din 23 martie 2022",
        "start_index": 234,
        "end_text": "Domnul Virgil Guran:",
        "end_index": 479,
        "text": " \n \nȘedința a început la ora 9.31. \nLucrările şedinţei au fost conduse de domnul Virgil Guran, vicepreședinte al Senatului, asistat \nde domnul Ion Mocioalcă și domnul Sorin Lavric, secretari ai Senatului. \n \n"
    },
    "6": {
        "start_text": "Domnul Virgil Guran:",
        "start_index": 479,
        "end_text": "Domnul Claudiu-Marinel Mureșan:",
        "end_index": 1097,
        "text": " \nBună dimineața, stimați colegi! \nDeclar deschisă sesiunea de întrebări, interpelări de astăzi, 23 martie 2022, conducerea fiind \nasigurată de subsemnatul, senator Virgil Guran, vicepreședinte al Senatului, asistat de domnul senator \nIon Mocioalcă și domnul senator Sorin Lavric, secretari ai Senatului. \nConform programului aprobat, timpul alocat pentru sesiunea de întrebări, interpelări este de 60 de \nminute, repartizat pe grupurile parlamentare potrivit ponderii acestora. \nO să vă invit la microfon în ordinea în care ați sosit și o să invit la microfon pe domnul \nMureșan Claudiu-Marinel. \n"
    },
    "7": {
        "start_text": "Domnul Claudiu-Marinel Mureșan:",
        "start_index": 1097,
        "end_text": "Domnul Virgil Guran:",
        "end_index": 8098,
        "text": " \nVă mulțumesc frumos, domnule președinte. \nBună ziua, stimați colegi! \nObiectul interpelării pe care doresc să o prezint astăzi se referă la criteriile de încadrare în grad \nde handicap a persoanelor care suferă de fenilcetonurie, este boala cunoscută și sub numele de PKU. \nInterpelarea  este  adresată  ministrului  sănătății,  domnului  Alexandru  Rafila,  și  domnului \nministru al muncii, Marius Budăi. \nStimați domni miniștri, \nDoresc să vă supun atenției necesitatea modificării criteriilor de încadrare în grad de handicap a \npersoanelor care suferă de o afecțiune genetică rară și incurabilă, anume fenilcetonuria, mai cunoscută, \ncum spuneam, sub denumirea de PKU. \nAceastă  boală  este  o  maladie  genetică  cu  substrat  metabolic,  constând  în  imposibilitatea \norganismului de a metaboliza aminoacidul din compoziția proteinelor naturale. Tratamentul constă în \nurmarea  unei  diete  încă  din  primele  săptămâni  ale  vieții  bolnavului,  care  presupune  cântărirea \nalimentelor permise, cu administrarea de substituenți proteici, care tratament trebuie, practic, respectat \ntoată viața. Nerespectarea acestei diete afectează întregul organism al persoanei, în special sistemul \nnervos, ajungându-se chiar la retard. \n- 2 - \n   \nÎncadrarea în grad de handicap a acestor persoane în funcție de afectarea anumitor funcții, așa \ncum  este  prevăzut  în  legislația  actuală,  este  vădit  injustă,  deoarece  această  afecțiune  este  una \nincurabilă, repet – incurabilă. \nDincolo de aceste aspecte, trebuie spus că copii bolnavi de PKU au nevoie în mod constant de \nsupraveghere și de o persoană care să le prepare alimentele în mod corespunzător. \nSituația părinților care au în îngrijire adulți PKU cu retard mintal este la fel de dramatică, \ndeoarece aceștia sunt nevoiți să-i supravegheze permanent, pentru a nu consuma alimente interzise și \nsă pregătească zilnic mâncarea, corespunzător cerințelor tratamentului. \nEste oportun și necesar ca persoanele cu vârsta de până la 18 ani care suferă de PKU să fie \nîncadrate în grad de handicap grav cu asistent personal, pur și simplu prin existența diagnosticului \nconfirmat. Ulterior vârstei de 18 ani, este absolut necesar ca aceste persoane să fie încadrate în grad de \nhandicap grav, fără asistent personal, cu menținerea acestui grad de handicap pe toată durata vieții, \nurmând ca, în ipoteza agravării stării de sănătate, să se impună reevaluarea și încadrarea în grad de \nhandicap grav cu asistent personal. \nÎn momentul de față, în România există aproximativ 200 de persoane care suferă de această \nafecțiune și este de datoria noastră să încercăm să le protejăm. \nÎn urma celor prezentate, domnule ministru, vă solicit să analizați situația expusă și să aveți în \nvedere modificarea criteriilor de încadrare în grad de handicap a persoanelor care suferă de PKU în acord \ncu propunerile menționate, astfel încât calitatea vieții și speranța de viață a acestor persoane să fie sporită. \nDe asemenea, vă solicit să-mi comunicați, în scris, măsurile și mijloacele prin care ministerul \npe care-l conduceți va soluționa această problemă. \nVă mulțumesc. \nMai am încă o interpelare, o interpelare adresată domnului prim-ministru și domnului ministru \nal energiei, Virgil Popescu. \nDomnule prim-ministru, \nDomnule ministru, \nToți  românii  sunt  afectați  de  creșterea  masivă  a  facturilor  la  energie  și  de  incapacitatea \nGuvernului de a lua măsuri coerente pentru a limita efectele în lanț ale acestui fenomen. În plus, de \nparcă aceasta nu ar fi de ajuns, românii sunt supuși unui stres în plus, în condițiile în care acum e o \nperioadă de vârf a reînnoirii contractelor de furnizare a energiei electrice și a gazelor. Românii sunt \nlipsiți de informații și de sprijin în luarea deciziilor privind reînnoirea contractelor, cu precădere în \nzonele rurale, unde accesul la internet este limitat, iar cunoștințele oamenilor în materie de folosire a \nmijloacelor moderne de transfer de informații sunt ca și inexistente. \n- 3 - \n   \nÎn aceste condiții, vă solicit, domnule ministru al energiei, să luați toate măsurile care se impun, \nastfel încât furnizorii de energie să deschidă, măcar pentru o perioadă limitată, suficiente puncte de \nlucru și birouri de relații cu clienții, astfel încât toți românii să aibă acces la informații, să poată depune \ncontracte fizic și să poată lua o decizie informată. \nSimpla postare a unor informații extrem de tehnice pe o pagină de internet sau un telefon din \npartea unui agent de vânzări (mai interesat de semnarea unui contract decât de furnizare de informații \nutile) nu sunt suficiente și nu toți românii au scaner și net să trimită contractele, domnilor miniștri. \nInteresul tuturor este ca românii să-și poată plăti facturile și să-și permită să achite taxe și \nimpozite, în spiritul Constituției, care obligă autoritățile să ia măsuri pentru dezvoltare economică, \nprotecție socială, de a asigura un nivel de trai decent, dezvoltarea sistemului național economic și \nsocial și de a satisface nevoile societății. \nVă mulțumesc. \nAm și o întrebare de adresat domnului ministru al sănătății, Alexandru Rafila. \nDomnule ministru, \nRevin în atenția dumneavoastră cu o problemă pe care am mai semnalat-o în trecut, în calitate de \nmembru în Comisia pentru sănătate din Senat, dar și prin interpelările transmise de la tribuna Senatului. \nEste vorba despre Substația Serviciului de Ambulanță Mediaș, din cadrul SAJ Sibiu, care \nasigură servicii mobile de urgență pentru o populație de peste 122 000 de locuitori și care are nevoie \nmare de suplimentarea personalului, mai exact a medicilor competenți în medicina de urgență, ca parte \ndin echipajele de intervenție ale ambulanței. \nServiciul de Ambulanță Județean Sibiu, reprezentat de domnul Popescu Constantin, a supus \natenției dumneavoastră această problemă printr-un memoriu adresat secretarului de stat, domnului \nMarius Brădățan, ce are ca obiect suplimentarea numărului de posturi prin modificarea și aprobarea \nstatului de funcțiuni actual. \nSAJ Sibiu vede oportună, ca o primă soluție de urgență, analizarea situației posturilor \nvacante la nivelul tuturor serviciilor de ambulanță din țară și identificarea posturilor neocupate ce ar \nputea fi redistribuite. \nÎn urma celor expuse, vă solicit respectuos să analizați această situație – memoriul transmis de \ncătre SAJ Sibiu, și, împreună cu autoritățile și instituțiile abilitate, centrale și locale, să găsiți soluții \nconcrete pentru ca locuitorii din nordul județului Sibiu, referindu-mă aici la Mediaș, Copșa Mică, \nAgnita și Dumbrăveni și comunele și satele din apropierea orașelor menționate, să aibă acces la \nservicii de urgență corespunzătoare, prin angajarea medicilor la Stația SAJ Mediaș. \n- 4 - \n   \nAșa cum puteți constata, este al cincilea demers pe care-l întreprind pe acest subiect și sper ca, de \ndata aceasta, să primesc și mai mult decât promisiuni. Situația este gravă și trebuie rezolvată cu celeritate. \nVă mulțumesc. \n"
    },
    "8": {
        "start_text": "Domnul Virgil Guran:",
        "start_index": 8098,
        "end_text": "Doamna Liliana Sbîrnea:",
        "end_index": 8196,
        "text": " \nMulțumesc, domnule senator. \nDau cuvântul doamnei senator Sbîrnea Liliana. \n"
    },
    "9": {
        "start_text": "Doamna Liliana Sbîrnea:",
        "start_index": 8196,
        "end_text": "Domnul Virgil Guran:",
        "end_index": 10197,
        "text": " \nMulțumesc frumos, domnule președinte de ședință. \nAm o întrebare adresată domnului Adrian Câciu, ministrul finanțelor. \nObiectul întrebării: „Situația și rezultatele controalelor aplicate lanțului de comercializare de pe \npiața combustibililor ca urmare a crizei creșterii bruște a prețurilor”. \nStimate domnule ministru, \nCunoaștem cu toții foarte bine situația generată pe data de 9 martie a.c. de creșterea bruscă a \nprețurilor la carburanți – care a determinat panică în rândul cetățenilor –, situație de care v-ați arătat \nrevoltat  și  pe  care  ați  gestionat-o  cu  rapiditate,  dispunând,  împreună  cu  ANPC  și  Consiliul \nConcurenței, controale la nivelul întregului lanț de comercializare de pe piața combustibililor, vizând \nmodul în care s-a construit prețul, atitudinea sau elementele de speculă și comportamentul și conduita \ncomercianților și oferind asigurări întregii populații că sancțiunile vor fi aplicate cu fermitate. \nUrmărind și continuând aceeași linie de acțiune rapidă – care nu a tolerat ca această situație să \nse perpetueze –, de transparență și de comunicare permanentă din partea dumneavoastră, stimate \ndomnule ministru, și venind în întâmpinarea întrebărilor ce mi-au fost adresate de către cetățeni, vă rog \nsă îmi comunicați care este, până în acest moment, situația la zi a controalelor dispuse, de care este \nrăspunzător ministerul pe care îl conduceți, în ceea ce privește: \n- principalele nereguli identificate și modul în care ele au fost gestionate; \n- numărul de comercianți care au făcut subiectul controalelor; \n- numărul de comercianți care au făcut subiectul sancțiunilor; \n- numărul total, tipurile și cuantumurile sancțiunilor aplicate; \n- modul în care vor continua aceste controale; \n- și măsurile care sunt vizate pentru ca situația din 9 martie să nu se mai repete. \nVă mulțumesc. \nSolicit răspuns scris. \nSenator Liliana Sbîrnea, Circumscripția electorală nr.10 Buzău \nDacă-mi permiteți, am și o întrebare. \n- 5 - \n   \n"
    },
    "10": {
        "start_text": "Domnul Virgil Guran:",
        "start_index": 10197,
        "end_text": "Doamna Liliana Sbîrnea:",
        "end_index": 10228,
        "text": " \nVă rog. \n"
    },
    "11": {
        "start_text": "Doamna Liliana Sbîrnea:",
        "start_index": 10228,
        "end_text": "Domnul Virgil Guran:",
        "end_index": 12479,
        "text": " \nVă mulțumesc frumos. \nÎntrebarea este adresată domnului Dan Vîlceanu, ministrul investițiilor și proiectelor europene. \nObiectul întrebării: „Fondurile europene și PNRR: situația la zi a măsurilor de care depind \nprezentul și viitorul tuturor.” \nStimate domnule ministru, \nÎn acest moment, răspundeți de unul dintre cele mai importante portofolii. Prin Cadrul financiar \nmultianual 2021 – 2027, precum și prin Mecanismul de redresare și reziliență, România beneficiază de \nposibilitatea accesării unor fonduri europene imense, care constituie o șansă fără precedent nu doar \npentru combaterea efectelor ultimilor doi ani de pandemie, ci și pentru dezvoltarea sa. \nResponsabilitatea pe care o aveți este una imensă atât pentru actualele generații ale României, \nprecum și pentru cele viitoare. Cred și sper că sunteți conștient că tot ceea ce faceți sau nu faceți în \nprezent va avea urmări asupra noastră a tuturor și că sunteți una din persoanele de care depinde modul \nîn care România va arăta peste mulți ani de acum încolo. \nÎn acest sens, consider mai mult decât legitim să comunicați la modul cât mai transparent și în \ntimp real, în așa fel încât să știm cu toții care este situația în privința gestionării fondurilor europene, \npentru a evita, pe viitor, situațiile în care, din motive cum ar fi lipsa de asumare, spre exemplu, să \nvedem cum o oportunitate uriașă s-a transformat într-o ratare. \nDe aceea, având credința că sunteți pe deplin conștient de importanța și responsabilitatea \nrolului pe care-l dețineți, vă rog, stimate domnule ministru, să îmi comunicați următoarele: \n1. Situația la zi privind măsurile implementate și care urmează să fie implementate pentru a vă \nasigura că România și românii au posibilitatea și capacitatea accesării complete a fondurilor europene \nnerambursabile, ca urmare a programelor operaționale din CFM 2021 – 2027; \n2. Situația la zi privind măsurile implementate și care urmează să fie implementate pentru a vă \nasigura, prin PNRR, că există pârghiile necesare creșterii pensiilor, în așa fel încât niciun pensionar de \nacum și niciunul viitor să nu aibă de suferit. \nVă mulțumesc. \nSolicit răspuns scris. \nLiliana Sbîrnea, Circumscripția electorală nr.10 Buzău \nMulțumesc. \n"
    },
    "12": {
        "start_text": "Domnul Virgil Guran:",
        "start_index": 12479,
        "end_text": "Domnul Maricel Popa:",
        "end_index": 12708,
        "text": " \nȘi eu mulțumesc, doamna senator. \n- 6 - \n   \nDau cuvântul domnului senator Popa Maricel. \nO să am rugămintea să prezentați interpelarea și dacă aveți întrebare, cumva, și, după aceea, \ndeclarația politică. \n"
    },
    "13": {
        "start_text": "Domnul Maricel Popa:",
        "start_index": 12708,
        "end_text": "Domnul Virgil Guran:",
        "end_index": 14525,
        "text": " \nBună dimineața, domnule președinte! \nBună dimineața, stimați colegi! \nObiectul interpelării de astăzi este – adresată Ministerului Dezvoltării, Lucrărilor Publice și \nAdministrației, domnului Attila Cseke – referitor la „Finanțarea pentru construcția sălii polivalente \nde la Iași”. \nIașiul este unul dintre cele mai mari județe din țară, cu un număr foarte mare de studenți și \ntineri, dar care nu are dezvoltată o infrastructură sportivă pe măsură. Altfel spus, potențialul uman al \nIașiului nu este nici pe departe exploatat din punct de vedere sportiv. \nPrimăria Iași a demarat, încă de acum câțiva ani, două inițiative pentru construirea unei săli \npolivalente și a unui stadion. Au fost realizate o serie de demersuri tehnice, dar nu există o sursă de \nfinanțare clară pentru realizarea acestor investiții. Proiectul Sălii polivalente „Regina Maria” este în cel \nmai avansat stadiu de realizare, administrația locală demarând deja licitația pentru execuția lucrării. \nInvestiția necesită o finanțare de 43 de milioane de euro. Dacă se va realiza, sala polivalentă de la Iași \nva avea o capacitate de 100… de locuri pe scaune, devenind cea mai mare din țară. \nÎn  cadrul  vizitei  de  lucru  pe  care  ați  avut-o  la  Iași  la  începutul  acestui  an,  ați  transmis \nautorităților locale că ministerul va face tot posibilul pentru identificarea unei soluții, astfel încât sala \npolivalentă de la Iași să primească finanțare. Iașiul are nevoie de o astfel de investiție atât din punct de \nvedere sportiv, cât și din punct de vedere economic. \nDin acest motiv, vă rog să precizați dacă au fost identificate surse de finanțare și, dacă da, \ncare sunt acestea. \nSolicit răspuns scris. \nCu deosebită stimă, senator de Iași Maricel Popa. \nPermiteți-mi, domnule președinte, mai am o întrebare… \n"
    },
    "14": {
        "start_text": "Domnul Virgil Guran:",
        "start_index": 14525,
        "end_text": "Domnul Maricel Popa:",
        "end_index": 14556,
        "text": " \nVă rog. \n"
    },
    "15": {
        "start_text": "Domnul Maricel Popa:",
        "start_index": 14556,
        "end_text": "Domnul Virgil Guran:",
        "end_index": 15817,
        "text": " \n…adresată domnului Florin Marian Spătaru, ministrul economiei. \n„Sancțiuni economice aplicate firmelor rusești în România” \nStimate domnule ministru, \n- 7 - \n   \nRăzboiul purtat de Rusia în Ucraina generează pierderi pentru economiile tuturor statelor din \nUniunea Europeană. Continuarea acestui conflict armat va conduce, cel mai probabil, la una din cele \nmai puternice crize economice la nivel global din istoria omenirii. \nPentru a descuraja agresorul, Uniunea Europeană a început să aplice o serie de sancțiuni Rusiei, \nmai ales din punct de vedere economic, în speranța ca negocierile de pace purtate cu Ucraina să aibă \nloc cât mai curând. \nRomânia s-a alăturat încă de la început tuturor statelor care au criticat începerea acestui conflict \narmat. Și pe teritoriul țării noastre activează o serie de companii cu capital rusesc, unele dintre ele cu \ncapital de afaceri de milioane de euro și mii de angajați. \nCare sunt sancțiunile economice aplicate până acum firmelor și societăților cu capital rusesc \ncare activează în România și care sunt măsurile de protecție propuse pentru a ajuta muncitorii români \ncare sunt angajați ai acestor companii? \nSolicit răspuns scris. \nCu deosebită stimă, senator Maricel Popa. \nVă mulțumesc. \n"
    },
    "16": {
        "start_text": "Domnul Virgil Guran:",
        "start_index": 15817,
        "end_text": "Domnul Costel Vicol:",
        "end_index": 15919,
        "text": " \nMulțumesc și eu, domnule senator. \nDau cuvântul domnului senator Vicol Costel. \n"
    },
    "17": {
        "start_text": "Domnul Costel Vicol:",
        "start_index": 15919,
        "end_text": "Domnul Virgil Guran:",
        "end_index": 22666,
        "text": " \nMulțumesc, domnule președinte de ședință. \nDoamnelor și domnilor senatori, \nInterpelare adresată domnului prim-ministru al României, Nicolae-Ionel Ciucă, și domnului \nministru al economiei, Florin Marian Spătaru. \nObiectul interpelării: „Șantierele navale în derivă”. \nDomnule prim-ministru, \nDomnule ministru al economiei, \nVă atrag atenția asupra unei probleme de a cărei soluționare atârnă la propriu șantierele navale \nale României, șantiere care astăzi se află în pragul colapsului. \nPlecând de la evoluția în timp a acestui sector, nu cred că mai este necesar să subliniez încă o \ndată importanța majoră a șantierelor navale pentru economia națională, plecând de la evoluția în timp. \nTotuși o voi face, reamintindu-vă faptul că, depășind cu greu piedicile interne de la începutul anilor \n1990, șantierele navale și-au continuat activitatea și au început să se dezvolte pe noi piețe din domeniu. \nDomeniul maritim, prin potențialul său de a oferi atât soluții de transport marfă, cât și de vacanță, este \n- 8 - \n   \nun mediu sigur, în măsură să ofere siguranță, profit și sustenabilitate. Transportul naval reprezintă \ncalea de transport de mărfuri care implică cele mai reduse costuri comparativ cu transportul terestru, \nferoviar sau aerian. \nTotodată, dezvoltarea unor companii care ar putea oferi servicii și echipamente atât pentru \nșantierele navale românești, cât și pentru cele de peste granițele țării ar duce la obținerea unui avantaj \ncompetitiv incontestabil. Într-o piață globală, precum cea a construcțiilor navale, factorul competitiv \npreț va putea rămâne un avantaj principal al industriei românești, însă fără o susținere din partea \nstatului sub aspect fiscal, acest deziderat s-ar putea dovedi a fi iluzoriu. \nDezvoltând capacitățile sale de producție navală în acest flanc, cu provocări NATO și UE, \nRomânia ar putea construi nave militare pentru propriile interese de securitate, dar și pentru alte state. \nDrept urmare, pentru a susține și contribui la dezvoltarea industriei construcțiilor navale, a cărei \nimportanță am expus-o, în esență, se impune ca statul să ofere suport industriei de construcții navale, prin \nacordarea acelorași facilități fiscale care sunt deja acordate și reglementate în domeniul construcțiilor \ncivile. Acordarea facilităților fiscale ar remedia și problemele ocazionale de deficit de personal cu care \nse confruntă societățile care desfășoară activități în domeniul construcțiilor navale. Această criză a \nforței  de  muncă  se  manifestă  atât  în  rândul  specialiștilor,  meseriașilor,  cât  și  al  muncitorilor \nnecalificați. Principala cauză a lipsei de personal se datorează migrației forței de muncă din România, \nmuncitorii români fiind în continuare atrași de locurile de muncă din alte state, iar această orientare \ncătre alte țări se datorează câștigurilor din muncă în cuantumuri atractive pe care le obțin în străinătate. \nDeși  școlile profesionale au fost desființate la începutul anilor 2000, șantierele navale au \nînființat centre de formare acreditate și au continuat să formeze specialiști, însă, din cauza veniturilor \nsalariale reduse, interesul tinerilor scade în mod progresiv sau părăsesc țara ulterior formării profesionale. \nCa atare, singura cale pentru combaterea migrației forței de muncă o reprezintă majorarea \nsalariilor  și,  corelativ  acestei  măsuri,  acordarea  de  facilități  fiscale,  dat  fiind  faptul  că  acestea \nreprezintă  singurele  motive  care  determină  migrația  masivă.  Majorarea  venitului  va  conduce,  de \nasemenea,  și  la  specializarea  personalului,  care  va  beneficia  de  o  remunerație  corespunzătoare \npregătirii. Cuantumul redus al salariilor, care se datorează mai ales taxelor și contribuțiilor pe care \nangajații și angajatorii sunt ținuți să le avanseze către stat, are repercusiuni negative pentru bunul mers \nal construcțiilor, dat fiind faptul că tehnologiile moderne și utilajele de ultimă generație necesită un \nanumit nivel de instruire pentru a putea fi operate, iar perioada în care poate fi formată o astfel de \npersoană  este  destul  de  mare  și,  de  cele  mai  multe  ori,  după  parcurgerea  etapelor  de  instruire, \nmuncitorii pleacă în străinătate sau execută lucrări de calitate îndoielnică. \n- 9 - \n   \nDe asemenea, pentru că există din ce în ce mai puține persoane calificate, termenele de predare \na proiectelor înregistrează întârzieri semnificative. Nici atragerea muncitorilor calificați din China sau \nVietnam nu se dovedește a fi o soluție viabilă, întrucât costurile de integrare sunt foarte mari, or, toate \naceste costuri se răsfrâng în costul produsului final care este semnificativ mai mare comparativ cu cel \ncare s-ar obține în situația în care forța de muncă ar fi una stabilă, calificată, plătită corespunzător \nmuncii prestate. Pentru acest motiv și costurile construcțiilor înregistrează valori mai mari, ceea ce va \nconduce la pierderea avantajului recunoscut industriei românești, reprezentat de prețurile competitive \npracticate pe piața globală. \nPentru a salva segmentul construcțiilor de nave, ar fi suficient ca statul român să modifice \ncadrul  normativ  actual,  prin  care  să  garanteze  egalitatea  angajaților  societăților  care  desfășoară \nactivități în domeniul construcțiilor de nave și structuri plutitoare cu angajații operatorilor economici \ncare prestează activități în domeniul construcțiilor civile, cu relevanta precizare că riscurile la care sunt \nexpuși salariații din sectorul construcțiilor navale sunt cu mult mai mari, ținând seama și de mediile \ntoxice în care, de cele mai multe ori, își prestează activitatea, premise care fac din acest domeniu de o \nimportanță incontestabilă unul căruia se impune să i se recunoască facilitățile fiscale similare celor \nconferite sectorului contiguu. \nDomnule prim-ministru, \nDomnule ministru al economiei, \nFac un apel către dumneavoastră și vă solicit să faceți o evaluare a acestui segment pe care încă \nîl putem salva de la distrugere, subliniind totodată importanța sectorului construcțiilor navale pentru \neconomia națională și nu numai. Consider imperios necesar să fie reglementat cadrul legal care să asigure \navantajele fiscale pe care astăzi le primesc cei din sectorul construcțiilor civile și salariaților care \nmuncesc la angajatorii ce desfășoară activități în domeniul construcțiilor de navă și structuri plutitoare. \nÎn calitate de reprezentant în teritoriu al cetățenilor din zonele Tulcea, Mangalia, Constanța, îmi \nofer suportul în acest sens și vă solicit să-mi comunicați măsurile dispuse, indiferent de direcția aleasă, \nfie pentru salvarea șantierelor navale din țara noastră, fie pentru condamnarea acestora. \nVă mulțumesc. \nSolicit răspuns scris și oral. \n"
    },
    "18": {
        "start_text": "Domnul Virgil Guran:",
        "start_index": 22666,
        "end_text": "Domnul Valentin-Rică Cioromelea:",
        "end_index": 22774,
        "text": " \nMulțumesc, domnule senator. \nDau cuvântul domnului senator Cioromelea Valentin-Rică. \n"
    },
    "19": {
        "start_text": "Domnul Valentin-Rică Cioromelea:",
        "start_index": 22774,
        "end_text": "Domnul Virgil Guran:",
        "end_index": 25178,
        "text": " \nVă mulțumesc, domnule președinte de ședință. \nStimați colegi, \n- 10 - \n   \nInterpelarea mea de astăzi este adresată domnului ministru Lucian Bode și se referă la „Gestionarea \nsituației refugiaților ucraineni care trec pe la Punctul de Vamă Isaccea, din județul Tulcea”. \nDomnule ministru, \nÎn  contextul  agresiunii  ruse  aflate  în  plină  desfășurare,  războiul  care  se  desfășoară  în \nproximitatea frontierelor țării noastre și care produce o adevărată dramă umanitară, aproximativ 400 de \ncivili fiind uciși până în prezent, mulți cetățeni ai Ucrainei, atât ucraineni, cât și de alte naționalități, \nse refugiază în România pentru a fugi din calea acestui conflict militar pentru a-și salva viața. Din \n24 februarie până în prezent, au intrat în țara noastră 491 165 de cetățeni ucraineni, conform datelor \ncomunicate de Poliția de Frontieră. Marea majoritate a acestor persoane sunt zeci de mii de femei și \ncopii, categorie vulnerabilă în fața fenomenului traficului de persoane. \nLa Punctul de Frontieră Isaccea, fluxul de refugiați a crescut, fapt ce a atras atenția mai multor \nrețele de trafic de persoane care profită de situația de război și criză și de eforturile a mii de oameni de \nbine ce își oferă sprijinul prin a găzdui și transporta. Traficanții de copii sau proxeneții se infiltrează și \nracolează refugiați prin diferite tertipuri. Refugiații pică în plasa acestor traficanți. \nMai multe ONG-uri au semnalat faptul că mai multe femei refugiate din Ucraina ar fi ajuns în \nțara noastră susținute de rețelele de traficanți, fenomen ce ar trebui să înceteze. \nAvând  în  vedere  cele  expuse  mai  sus,  vă  adresez  rugămintea  de  a-mi  răspunde  la \nurmătoarele întrebări: \n1. Ce măsuri aveți în vedere să luați pentru a stopa acest fenomen ce tinde să ia amploare? \n2. În vederea unei bune evidențe a refugiaților, aveți în vedere implementarea unui sistem \ndigitalizat eficient, în care să se regăsească detalii suplimentare – legate de locul, adresa, numărul de \npersoane cazate și perioada de cazare – ale voluntarilor? \n3. Care sunt metodele sau sistemul de verificare a refugiaților, cât și a celor care-i preiau în \nmomentul de față, pentru a nu permite ca victimele unui război să devină și victime ale traficanților? \nVă solicit răspuns scris și oral. \nVă mulțumesc. \nCu stimă și considerație, Valentin-Rică Cioromelea, senator AUR. \n"
    },
    "20": {
        "start_text": "Domnul Virgil Guran:",
        "start_index": 25178,
        "end_text": "Domnul Adrian Costea:",
        "end_index": 25275,
        "text": " \nMulțumesc, domnule senator. \nDau cuvântul domnului senator Costea Adrian. \n"
    },
    "21": {
        "start_text": "Domnul Adrian Costea:",
        "start_index": 25275,
        "end_text": "Domnul Virgil Guran:",
        "end_index": 29114,
        "text": " \nVă mulțumesc. \nInterpelarea  mea  este  adresată  Ministerului  Investițiilor  și  Proiectelor  Europene,  cât  și \nMinisterului Dezvoltării, Lucrărilor Publice și Administrației. \n- 11 - \n   \nTitlul interpelării este „Municipiul Fetești, ocolit de investiții esențiale”. \nStimați miniștri, \nInterpelarea de față reprezintă un semnal de alarmă cu privire la situația unui municipiu cu o \npopulație de aproximativ 30 000 de locuitori. Situat la periferia estică a județului Ialomița, Feteștiul și-a \npierdut importanța pe care o avea în trecut – un fost centru agroalimentar. De mai bine de două decenii, \na devenit ceea ce se numește unul dintre acele shrinking cities (orașe decăzute în era postindustrială). \nÎntr-un peisaj  dezolant, sediul administrativ al primăriei  funcționează într-o scară de bloc \npentru care se plătește o chirie anuală de aproape 300 000 de lei. Fostul sediu, clădire veche cu risc \nseismic, a fost demolat în anul 2016, fiind demarat un proiect de construcție a unei noi primării în \nvaloare de aproximativ 20 de milioane de lei, din care Guvernul ar fi trebuit să contribuie cu mai mult \nde 95% din valoarea proiectului. Din păcate, locuitorii municipiului Fetești așteaptă de aproape șase \nani ridicarea unui nou sediu modern al primăriei. În luna ianuarie a acestui an, a fost depus din nou un \nproiect la Compania Națională pentru Investiții. \nChiar dacă actuala administrație a orașului își dorește să aibă rezultate notabile, iar primarul ales \nîn anul 2020 este preocupat mereu de identificarea de proiecte necesare îmbunătățirii infrastructurii și \ncalității serviciilor publice, fără un sprijin din partea autorităților centrale, eforturile acestora sunt în zadar. \nFiind o localitate întinsă pe mai mult de 10 kilometri, este dificilă gestionarea tuturor cartierelor \nși asigurarea de condiții egale cu cartierul Fetești-Gară, singurul cu aspect urban. În acest sens, actuala \nadministrație a realizat demersuri pentru extinderea rețelei de gaze. \nÎn cadrul deplasărilor pe care le-am avut, cele mai multe sesizări le-am primit în cartierul \nVlașca, locuit de o însemnată comunitate de etnie romă. Lipsa racordării la rețeaua de curent electric, \nstrăzile neasfaltate, excluziunea socială au fost aspectele ce mi-au fost aduse la cunoștință. \nFață de problemele prezentate, rog ministerele interpelate să-și îndrepte atenția și față de acest \nmunicipiu din Sud-Estul României și, în perioada următoare, să identifice soluții concrete. Nu trebuie \nignorată poziționarea strategică a acestuia: nod feroviar și rutier, aflat în apropierea Bazei Militare 86 Borcea. \nCu deosebită considerație, senator Adrian Costea. \nSolicit răspuns scris. \nA doua întrebare este adresată Ministerului Educației. \nObiectul acestei întrebări este „Despre situația personalului angajat de primărie la școlile din \nmunicipiul Fetești”. \nStimate domnule ministru, \nPrin această interpelare doresc să vă semnalez un caz atipic: municipiul Fetești a rămas singura \nlocalitate urbană din județul Ialomița în care 58 de angajați ai unităților de învățământ (cadre didactice \n- 12 - \n   \nauxiliare, personal nedidactic, muncitori și șoferi) sunt plătiți din fondurile primăriei, stare de lucruri \nce contravine  Legii învățământului din  2011. Din acest  motiv,  situația celor 58 de angajați  este \nreglementată printr-o hotărâre de consiliu local. \nEste imperios necesar transferul acestora în subordinea Inspectoratului Școlar Ialomița, care, de \naltfel, refuză să ia vreo măsură concretă, iar plata salariilor să se facă din fondurile Ministerul Educației. \nÎntrebarea pentru domnul ministru este dacă există soluții pentru remedierea situației semnalate. \nÎn speranța că situația adusă la cunoștință va fi rezolvată, cu deosebit respect, senator Adrian Costea. \nSolicit răspuns scris. \nVă mulțumesc. \n"
    },
    "22": {
        "start_text": "Domnul Virgil Guran:",
        "start_index": 29114,
        "end_text": "Domnul Ion Mocioalcă:",
        "end_index": 29200,
        "text": " \nȘi eu mulțumesc. \nDau cuvântul domnului senator Mocioalcă Ion. \n"
    },
    "23": {
        "start_text": "Domnul Ion Mocioalcă:",
        "start_index": 29200,
        "end_text": "Domnul Virgil Guran:",
        "end_index": 30830,
        "text": " \nVă mulțumesc, domnule președinte. \nÎntrebarea mea este adresată domnului prim-ministru Nicolae-Ionel Ciucă, prim-ministrul României. \nObiectul întrebării: „Situația salariaților TMK-Artrom”. \nDomnule prim-ministru, \nSalariații fabricilor TMK-Artrom de la Reșița și Slatina nu și-au primit salariile, pentru că \nmiliardarul rus Dimitri Pumpianski, care controlează grupul TMK, se află pe lista de sancțiuni a \nUniunii Europene, ca urmare a agresiunii armatei ruse împotriva Ucrainei. \nPână la clarificarea statutului juridic al TMK-Artrom, conturile companiei rămân blocate, iar \ncei 2 500 de salariați din Reșița și Slatina nu-și vor încasa salariile. \nFostul proprietar al TMK-Artrom, Dimitri Pumpianski, a renunțat la funcția de președinte și \nmembru al CA al companiei, dar a și tranzacționat acțiunile deținute către o companie cu sediul în Cipru. \nPotrivit spuselor liderilor sindicali, blocarea conturilor companiei înseamnă și întreruperea \nproducției în aproximativ două săptămâni, urmată de închiderea fabricilor, ceea ce duce la blocarea \nactivității și a altor societăți, printre care Dacia Mioveni, de exemplu, pentru care firma este unicul \nfurnizor de anumite componente necesare uzinei. \nÎn condițiile în care, pe termen scurt, liderii de sindicat propun plata șomajului tehnic pentru \nangajații TMK, vă întreb, domnule prim-ministru, care sunt soluțiile pe care Guvernul României le are \nîn vedere pe termen lung, astfel încât să nu fie afectate multe alte ramuri ale economiei românești? \nVă solicit răspunsul în scris. \nSenator PSD de Caraș-Severin, Ion Mocioalcă \n- 13 - \n   \nMulțumesc. \n"
    },
    "24": {
        "start_text": "Domnul Virgil Guran:",
        "start_index": 30830,
        "end_text": "Doamna Liliana Sbîrnea:",
        "end_index": 32209,
        "text": " \nMulțumesc, domnule senator. \nMai avem întrebări, interpelări? Nu. \nDau citire listei senatorilor care au depus întrebări și interpelări în scris: \n- doamnele și domnii senatori: Bodog Florian, Genoiu Mihail, Prioteasa Ion, Matieș Călin-Gheorghe, \nToanchină  Gheorghe  Marius,  Constantin-Bogdan  Matei,  Pravăț  Breahnă  Ionela-Cristina,  Banu \nClaudia-Mihaela, Guran Virgil, Ioan Raluca-Gabriela, Bumb Sorin-Ioan, Veștea Mihail, Muntean \nLucica Dina, Dinică Silvia, Mihail Radu-Mihai, Dragu Anca Dana, Neagu Ionuț, Costea Adrian, \nBoancă Rodica, Hangan Andrei; \n- iar interpelări, doamnele și domnii senatori: Matieș Călin-Gheorghe, Toanchină Gheorghe \nMarius,  Vlașin  Sorin,  Sbîrnea  Liliana,  Mirea  Siminica,  Pravăț  Breahnă  Ionela-Cristina,  Anisie \nMonica-Cristina, Bumb Sorin-Ioan, Veștea Mihail, Muntean Lucica Dina, Radu-Mihai Mihail, Poteraș \nCosmin-Marian,  Dragu  Anca  Dana,  Vlad  Sergiu  Cosmin,  Ivan  Dan,  Dinică  Silvia,  Mureșan \nClaudiu-Marinel, Boancă Rodica, Cosma Dorinel. \nDeclar închisă sesiunea de întrebări, interpelări de astăzi. \n* \nStimați colegi, \nConform programului aprobat, continuăm cu sesiunea consacrată declarațiilor politice, timpul \nalocat pentru prezentarea acestora fiind de 60 de minute, repartizat pe grupurile parlamentare potrivit \nponderii acestora. \nInvit la microfon pe doamna senator Sbîrnea Liliana. \n"
    },
    "25": {
        "start_text": "Doamna Liliana Sbîrnea:",
        "start_index": 32209,
        "end_text": "Domnul Virgil Guran:",
        "end_index": 35319,
        "text": " \nVă mulțumesc frumos. \nDeclarația mea politică de astăzi poartă titlul „Un moment de bilanț și de reflecție esențial \npentru toți reprezentanții românilor din Parlament”. \nDomnule președinte, \nDoamnelor și domnilor, \nStimați colegi, \n„Politica nu poate fi practicată și realizată decât în cunoștință de cauză”, spunea Dan Culcer. \nAvând în vedere că starea de alertă a încetat și că am început să lucrăm doar cu prezență fizică, \nîndemn toți colegii la un moment de bilanț și de reflecție a celor aproape doi ani de mandat care au \ntrecut. Să reflectăm asupra datoriei noastre ca adevărați oameni politici, stimați colegi, conștienți că \n- 14 - \n   \nsuntem reprezentanții tuturor românilor care și-au pus încrederea în noi, desemnându-ne în forul legislativ, \ncă avem responsabilități și obligații față de fiecare cetățean în parte și că datoria și misiunea noastră \nsunt acelea de a reprezenta cu toată puterea și determinarea nevoile și interesele tuturor cetățenilor. \nCu siguranță, după o perioadă grea, cea pandemică, o parte din proiectele începute în anul 2020 \ns-au realizat, iar altele, deloc de neglijat, urmează a fi aduse pe ordinea de zi. \nAvem obligația de a desăvârși angajamentele făcute cetățenilor și de a armoniza legislația \nRomâniei după modelul legislației europene. \nDe asemenea, în contextul acțiunilor militare în curs de desfășurare în Ucraina, este necesar să \ncolaborăm, pentru a analiza, dezbate și identifica soluții referitoare la sprijinul tuturor cetățenilor \nromâni, precum și al tuturor persoanelor cu statut de azilant sau refugiat din Ucraina. \nStarea de sănătate a migranților s-ar putea deteriora în timpul călătoriilor sau înainte de sosirea \nlor în România. Unii dintre aceștia ar putea avea de suferit de pe urma epuizării fizice, a formelor \nextreme de suferință, a deshidratării sau a frigului, ceea ce ar putea avea un impact negativ asupra \nsănătății lor fizice și mentale. \nEste de datoria noastră să identificăm și să folosim mijloacele adecvate stimulării unui dialog \ndeschis privind consolidarea eforturilor de implicare a autorităților naționale și a reprezentanților \nsocietății civile în gestionarea crizei fără precedent din Ucraina. \nSă ne unim, așadar, forțele pentru ca interesul public să primeze în activitatea noastră politică! \nSă lăsăm luptele și interesele personale și de grup deoparte! Ne aflăm aici pentru un scop mult \nmai înalt: acela de a oferi românilor o țară de care să fie și să fim mândri. \nSă oferim modele de plusvaloare generației de mâine, față de care suntem răspunzători alături \nde părinți, de profesori, de societate. Tânăra generație are nevoie de noi. Trebuie să le oferim modele și \nsprijin fără să ne mai rezumăm la a critica, a arăta cu degetul și a găsi vinovați în cu totul alte locuri. \nSă bifăm pe rând, zi de zi, promisiunile și angajamentele cu fapte concrete! Să fim exemplu de \ncorectitudine și înalt profesionalism! \nSă avem curajul schimbării și, mai ales, să avem curajul asumării faptelor noastre! \nVă mulțumesc. \nLiliana Sbîrnea, senator PSD de Buzău, Circumscripția electorală nr.10 \n"
    },
    "26": {
        "start_text": "Domnul Virgil Guran:",
        "start_index": 35319,
        "end_text": "Doamna Evdochia Aelenei:",
        "end_index": 35417,
        "text": " \nMulțumesc, doamna senator. \nDau cuvântul doamnei senator Aelenei Evdochia. \n"
    },
    "27": {
        "start_text": "Doamna Evdochia Aelenei:",
        "start_index": 35417,
        "end_text": "Domnul Virgil Guran:",
        "end_index": 38833,
        "text": " \nMulțumesc, domnule președinte. \n- 15 - \n   \nStimați colegi, \nDeclarația mea politică se intitulează „Partidul AUR versus adevărații proruși”. \nÎncă de la înființare, partidul AUR a reprezentat o surpriză pentru clasa conducătoare din \nultimii 32 de ani. Odată cu intrarea în Parlament, a devenit o amenințare. Cum poți să denigrezi un \npartid altfel decât să arunci în spațiul public acuzații cum că ar fi xenofob, ultranaționalist, extremist, \nantieuropean, anti-NATO, anti-COVID și, mai ales în contextul actual, prorus? \nVoi face o incursiune în trecut pentru a împrospăta memoria celor care aduc astfel de acuzații \npartidului AUR și care probabil au uitat că lor li se datorează afacerile păguboase pentru români \nfăcute cu Rusia. \nSpre exemplu, RAFO Onești, cumpărată în 2006 de Petrochemical Holding, se află în \nprezent în faliment. \nPe de altă parte, compania Mechel a început, din 2003, să adune în portofoliul său fabricile \nMechel Câmpia Turzii, Mechel Târgoviște, Ductil Steel Oțelu Roșu, Ductil Steel Buzău, Laminorul \nBrăila și Mechel Târgoviște. Închiderea fabricilor a redus cu 15% producția de oțel a României, \nafectând puternic sectorul construcțiilor, având în vedere că în anul 2010 compania a furnizat 80% din \nindustria de beton armat din țară. \nÎn 2002, Marco Group devine acționar în Alro Slatina, cel mai mare consumator de energie din \nRomânia. În iunie 2018, acționarii ruși au anunțat că Alro Slatina este de vânzare. Alro Oradea a fost \ncumpărată la valoarea lichidării de către compania Russki Aluminium, în 1998. În 2001, rușii au închis \nuzina, pe motiv că nu mai era profitabilă. Alro a fost singura fabrică de aluminiu tubular din Europa. \nTMK deține în România două fabrici: producătorul de țevi TMK Artrom Slatina și fabrica de \noțel TMK Reșița, vândută de mai multe ori companiilor americane care nu și-au onorat angajamentele \nși  apoi,  în  2004,  trebuia  să  fie  cumpărată  de  TMK  pentru  un  euro.  Președintele  Consiliului  de \nadministrație al TMK este cunoscut ca un susținător fervent al lui Vladimir Putin. \nPetrotel Ploiești a fost achiziționat în 1998 de Lukoil. În 2011, Lukoil a început ca finanțator \nprocedura  de  contractare  a  serviciilor  necesare  pentru  realizarea  centrului  de  date  al  Autorității \nNaționale  pentru  Resurse  Minerale,  care  gestionează  resursele  naturale  din  România,  conținând \ninformații cu grade diferite de secret. \nGazprom deține concesii de petrol în România prin intermediul filialei sale sârbe, NIS Petrol. \nAre concesii de petrol în Jimbolia – județul Timiș și Tria – Bihor. NIS a lansat o ofensivă agresivă, \noperând și în România aproape 200 de benzinării. Compania de stat Gazprom este, de asemenea, \nprincipalul furnizor de gaze străine din România, furnizând aproximativ o cincime din necesarul de \n- 16 - \n   \ngaze al țării. În plus, în martie 2013, Gazprom a anunțat achiziționarea Buncărului Marinei Balcanice, \ncare alimentează navele în portul Constanța. \nAcestea sunt doar câteva exemple din afacerile rusești în România. \nÎn această perioadă, la conducerea României n-au fost decât două partide, aflate și astăzi, la \nguvernare: PSD, PNL. Mă întreb: este AUR un partid prorus sau cei care au vândut sau au înlesnit \nvânzarea industriei românești și apoi distrugerea ei de către companiile rusești? \nVă mulțumesc. \nSenator Aelenei Evdochia, Circumscripția nr.14 Constanța \n"
    },
    "28": {
        "start_text": "Domnul Virgil Guran:",
        "start_index": 38833,
        "end_text": "Domnul Sorin Lavric:",
        "end_index": 38928,
        "text": " \nMulțumesc, doamna senator. \nDau cuvântul domnului senator Lavric Sorin. \n"
    },
    "29": {
        "start_text": "Domnul Sorin Lavric:",
        "start_index": 38928,
        "end_text": "Domnul Virgil Guran:",
        "end_index": 43434,
        "text": " \nMulțumesc, domnule vicepreședinte Virgil Guran. \nTema declarației mele politice de astăzi este „Partizanul basarabean Filimon Bodiu”. \nS-a  născut  în  comuna  Mândrești,  județul  Orhei,  în  Basarabia.  S-a  căsătorit  în  1934  cu \nOlimpiada, cu care a avut doi copii: Ion, născut în anul 1934, și Iulia, născută în anul 1936. \nDupă căderea Basarabiei în mâna rușilor, în vara lui 1944, Bodiu a intrat în pielea unui partizan \nincorigibil, drept care a fost arestat de NKVD pentru deținere ilegală de armă. A reușit însă să evadeze, \nintrând în ilegalitate. Și-a construit o vizuină secretă la circa 8 km depărtare de satul Mândrești, în \nașezarea numită Comaci. Vigilent, întâmpina orice persoană cu suspiciune, nu zăbovea mult într-un \nloc, iar în lunile calde stătea ascuns, pentru ca doar toamna să se mute la unul din camarazii săi. \nPrimul  refugiu  îl  va  avea  în  Pohoarna,  raionul  Cotiujeni,  locuind  într-o  casă  părăsită.  În \nprimăvara anului 1946, cu sprijinul secretarului sovietului sătesc din Mândrești, Ștefan Volontir, își \nva falsifica actele de identitate, schimbându-și numele în Grosu. Soția Olimpiada devenise Liuba, iar \nel – Andrei. Atunci va pleca în regiunea Cernăuți spre a lucra ca zilier la diferite familii. \nSimțind că NKVD e pe urmele lui, va recurge mereu la tactica peregrinării, schimbându-și \nadăpostul deseori, uneori de câteva ori pe săptămână. În anii 1944 – 1950, familia lui Filimon Bodiu a \nlocuit în peste 15 sate, fiind adăpostit de peste 50 de oameni. \nDeși NKVD-ul i-a încropit un portret barbar, de ins crud, ba chiar de terorist sadea, înclinat \nsă  săvârșească  nenumărate  crime,  oamenii  îl  priveau  ca  pe  un  salvator  din  fața  ciumei \ncomunismului. Acesta e motivul pentru care Bodiu a rămas în memoria localnicilor drept un \njustițiar aflat mereu de partea lor. \n- 17 - \n   \nFilimon Bodiu nu ezita să trimită răvașe de amenințare autorităților: „De nu veți lăsa de a jupui \nnorodul, apoi unde vă stau picioarele o să vă stea capul. De nu credeți, o să vedeți.” \nPentru a trezi în sufletul țăranilor spiritul de revoltă, Filimon Bodiu se întâlnea clandestin cu \nei, cum s-a întâmplat în ziua de 27 iunie 1950, când partizanul a apărut pe lanul colhozului Frunze \ndin satul Mândrești. \nO feblețe aparte Filimon Bodiu a avut-o față de comsomoliști, pe care îi pedepsea de fiecare \ndată când avea prilejul, rupându-le carnetele de partid și silindu-i să înghită cantități mari de apă. \n„Îndoparea cu apă” a fost pedeapsa predilectă pe care le-a aplicat-o activiștilor. \nFaima lui Filimon Bodiu ajunsese un ghimpe dureros, înfipt în blazonul noii orânduiri. Ca să-l \nprindă, Securitatea a instituit în fiecare sat detașamente paramilitare de sprijin al Miliției. Membrii lor \nl-au urmărit tot timpul pe Bodiu, încercând să-l prindă. Aflat în legitimă apărare, Filimon Bodiu nu a \nșovăit să pună mâna pe armă, împușcându-și hăituitorii. \nBolșevicii îl etichetau drept „terorist”, în vreme ce grupul de luptători pe care îl conducea era \nstigmatizat drept „grup banditesc-terorist”. \nLa o analiză nepărtinitoare, lupta justițiară a lui Filimon Bodiu i-a avut drept țintă doar pe \ncomuniști: președinți și secretari de soviet sătesc, președinți de colhoz, activiști ai satului. Nu s-a atins \nniciodată de averea țăranilor simpli sau a oamenilor de rând, acțiunile lui reprezentând un act de rezistență \nantisovietică. Maxima lui de conduită suna astfel: „Eu nu omor oameni, doar vreau să le dau lecții.” \nToamna anului 1950 a fost una ploioasă. De aceea, Filimon Bodiu s-a lăsat înduplecat să \npărăsească ascunzătoarea spre a se muta în sat. A ales casa unui apropiat, Profir Suruceanu, care îl \nadăpostise și în alte rânduri. \nÎn ziua de 16 noiembrie 1950, fiul Ion era de pază la fereastră. Nu a observat când, pe la \namiază, o mașină s-a apropiat de casa lui Suruceanu. Din ea au coborât două persoane înarmate care \ni-au strigat lui Bodiu să se predea. Bodiu a aruncat trei grenade în curte, după care a tras câteva rafale \nde mitralieră prin ușa întredeschisă. A făcut însă greșeala de a ieși pe prispă spre a-i înfrunta pe \nagresori, urmarea fiind că a fost împușcat mortal. Soția lui, Olimpiada Bodiu, a fost grav rănită, iar \nfiul, Ion, a fost la rândul lui omorât. \nAșa și-a încheiat destinul un luptător a cărui legendă a rămas vie până astăzi în memoria \nbasarabenilor. \nSunt onorat ca, sub cupola Senatului României, să pomenesc numele lui Filimon Bodiu. \nVă mulțumesc. \nSorin Lavric, senator AUR \n- 18 - \n   \n"
    },
    "30": {
        "start_text": "Domnul Virgil Guran:",
        "start_index": 43434,
        "end_text": "Domnul Maricel Popa:",
        "end_index": 43536,
        "text": " \nMulțumesc și eu, domnule senator. \nDau cuvântul domnului senator Popa Maricel. \n"
    },
    "31": {
        "start_text": "Domnul Maricel Popa:",
        "start_index": 43536,
        "end_text": "Domnul Virgil Guran:",
        "end_index": 47920,
        "text": " \nBună ziua, domnule președinte de ședință! \nBună ziua, stimați colegi! \nObiectul declarației mele politice de astăzi este despre sistemul sanitar – „Cu fapta, nu cu vorba \nmodernizăm sistemul sanitar ieșean la fel ca în Occident”. \nStimate domnule președinte, \nÎn campaniile electorale de după 2000, majoritatea candidaților au vorbit despre transformarea \nIașiului într-un hub medical sau într-o capitală medicală a Moldovei. Datorită numeroaselor sale unități \nspitalicești cu adresabilitate regională și medicilor excepționali, Iașiul îndeplinește deja de zeci de ani \nacest rol. Însă investițiile în acest domeniu erau, într-adevăr, necesare ca aerul. \nCând,  în  2016,  am  venit  la  conducerea  Consiliului  Județean  Iași,  am  pus  modernizarea \nsistemului sanitar în top 3 priorități ale mandatului meu. Pentru că am înțeles că o adevărată capitală \nmedicală a Moldovei trebuie să îndeplinească, cumulativ, trei condiții: personal medical bine plătit, \nclădiri reabilitate și modernizate, spitale dotate cu aparatură ultraperformantă. De măririle salariale s-a \nocupat Guvernul PSD. Ultimele două puncte au devenit esențiale pentru mine și echipa mea de la \nconducerea Consiliului Județean. \nIată, schematic, ce am reușit în doar patru ani: \n- chiar în acest moment se află în plină derulare reabilitarea Spitalului de Copii „Sf. Maria” din \nIași, proiect pe care l-am demarat. Refacerea clădirii, dar și echiparea cu aparatură modernă, presupune \no investiție totală de peste 28 de milioane de euro. Foarte important, cea mai mare parte o reprezintă \nfondurile europene nerambursabile. Este cel mai important spital pediatric al Regiunii Nord-Est, aici \nfiind tratați anual, în medie, 50 000 de copii; \n- împreună cu echipa managerială de la această unitate, am transformat Spitalul Clinic de \nUrgență „Prof. Dr. Nicolae Oblu” în primul Centru de Neuroexcelență din România. A fost un mix de \ninvestiții:  din  fonduri  guvernamentale,  fonduri  județene  și  europene,  toate  cifrate  la  peste  20  de \nmilioane de euro. Au fost cumpărate echipamente ultraperformante, unicat în Europa; \n- am inaugurat Secția Clinică de Mari Arși din cadrul Spitalului „Sf. Spiridon”, prima facilitate \nde acest gen din Regiunea Nord-Est și una dintre puținele din țară. Lucrările de amenajare și dotare au \nfost finanțate de Ministerul Sănătății, valoarea lor ridicându-se la 50 de milioane de lei; \n- 19 - \n   \n- un proiect deosebit de important pentru întreaga regiune, demarat cu sprijinul Consiliului \nJudețean în timpul mandatului meu, este cel al construirii unui centru de screening și diagnostic în \nbolile oncologice. Clădirea este finalizată, mâine se predă; \n-  Consiliul  Județean  și  Guvernul  au  susținut  financiar  lucrările  de  reabilitare  a  spațiilor \ndestinate cazării pacienților și amenajările în cadrul pavilionului administrativ de la Spitalul de Boli \nInfecțioase și am făcut față cu brio celor cinci valuri de pandemie COVID; \n- Maternitatea „Cuza Vodă” a beneficiat de o stație modernă de oxigen, Consiliul Județean \nalocând suma de 270 000 de euro; \n- un sector important, cel al asistenței medicale din mediul rural, a cunoscut un salt important, \nfără precedent în ultimii 30 de ani. Astfel, prin Programul național de dezvoltare locală au demarat \ninvestițiile vizând construirea și modernizarea a 46 de dispensare medicale în comunele din județ, dintre \ncare 24 de dispensare noi, de la zero. Valoarea totală a lucrărilor a depășit 45 de milioane de euro. \nEste o succintă trecere în revistă, pentru că, în cei patru ani de mandat în fruntea Consiliului \nJudețean Iași, investițiile în sănătate pe raza județului Iași s-au ridicat la peste 140 de milioane de euro. \nDin păcate, conducerea liberală care a preluat Consiliul Județean Iași în 2020 nu a reușit să se \nridice la înălțimea importanței misiunii publice. Au prezentat câteva idei, câteva proiecte, însă au făcut \nfoarte puțin pentru sistemul medical ieșean. Pentru PNL, un nou institut de boli cardiovasculare \nînseamnă multă vorbărie și fapte ioc, investițiile la Spitalul de Pneumo n-au depășit stadiul bunelor \nintenții, cele două maternități funcționează inerțial, fără amenajări suplimentare ca și la celelalte \nspitale. Mă întreb: incompetență sau rea-voință? Ambele sunt la fel de grave. \nCu deosebită considerație, senator de Iași Maricel Popa. \nVă mulțumesc. \n"
    },
    "32": {
        "start_text": "Domnul Virgil Guran:",
        "start_index": 47920,
        "end_text": "Domnul Maricel Popa:",
        "end_index": 48127,
        "text": " \nMulțumesc și eu. \n(Intervenție neinteligibilă a domnului Maricel Popa.) \nMai aveți o declarație? \nDacă e scurtă, că trebuie să ne încadrăm, la fără cinci minute să oprim, da? \nVă rog. \n"
    },
    "33": {
        "start_text": "Domnul Maricel Popa:",
        "start_index": 48127,
        "end_text": "Domnul Virgil Guran:",
        "end_index": 51700,
        "text": " \nDomnule președinte, \nObiectul declarației este „Parcursul european al Republicii Moldova trebuie susținut cu fapte \nconcrete, nu cu mesaje festiviste!”. \nDragi colegi, \n- 20 - \n   \nLa  începutul  lunii  martie,  președintele  țării,  premierul  și  președintele  Parlamentului  din \nRepublica Moldova au semnat cererea de aderare la Uniunea Europeană. Aproape instantaneu, rețelele \nde socializare din România au fost inundate de mesaje ale politicienilor români care anunțau că \nsprijină acest demers. \nM-au bucurat nespus de mult atât decizia fermă și hotărâtă pe care autoritățile moldovenești au \nluat-o, dar și valul de entuziasm afișat de oamenii politici români, eu fiind moldovean, fiind născut pe \nmalul Prutului. Însă festivismul declarațiilor deputaților și senatorilor români nu este suficient. Consider \ncă avem datoria de a demonstra și cu fapte că susținem parcursul european al Republicii Moldova. \nSunt câteva proiecte de importanță strategică care ar ajuta deopotrivă ambele Moldove, de \ndincolo și de dincoace de Prut: \n1. Construirea podului rutier de la Ungheni – acum câteva săptămâni guvernele celor două țări au \nsemnat chiar și un acord privind această investiție, care trenează de peste zece ani. Amânată ani în șir, \nsper ca această lucrare să ardă rapid etapele birocratice și să vedem cât mai curând că a fost pornit șantierul. \n2. Edificarea unei autostrăzi pe relația Chișinău – Iași – Târgu-Neamț – Târgu-Mureș – astfel \nChișinăul s-ar apropia și mai mult de România și de Uniunea Europeană, iar beneficiile economice \nar fi enorme, și pentru județele noastre din Regiunea Nord-Est, la fel ca și pentru toate raioanele \ndin Republica Moldova. \n3. Extinderea rețelei de apă potabilă prin subtraversarea Prutului este  un proiect  în  plină \ndesfășurare, început de mine în 2017. Operatorul de apă-canal al județului Iași a luat decizia curajoasă \nsă-și lărgească sfera de acțiune și în Republica Moldova. În primă fază, compania din Iași ar urma să \nfurnizeze apă potabilă pentru comunitățile din raioanele Ungheni, Nisporeni, Fălești și Glodeni. De apă \nde bună calitate ar urmă să beneficieze în următorii trei-patru ani cel puțin patru orașe din Republica \nMoldova și aproximativ 100 de comune, cu o populație totală de aproximativ 250 000 de persoane. \n4.  Mai  ales  în  contextul  actual  al  conflictului  din  Ucraina,  România  trebuie  să  sprijine \nRepublica Moldova din punct de vedere energetic. Republica Moldova nu trebuie să mai fie dependentă \nfață de Federația Rusă. Gaz și energie electrică, la prețuri rezonabile, pentru toți moldovenii. \n5.  Poate  la  fel  de  importantă  este  realizarea  unui  sistem  integrat  transfrontalier  pentru \nmedicina de urgență de pe cele două maluri ale Prutului. Este de notorietate faptul că elicopterele \nSMURD  de  la  Galați  și  Iași  intervin  la  urgențe  în  Republica  Moldova.  Instruirea  continuă, \nidentificarea surselor de finanțare pentru dotarea echipajelor, dar și construirea la Iași a Spitalului \nRegional de Urgență, precum și a unui centru regional SMURD ar contribui eficient la îmbunătățirea \ncalității acestui tip de servicii medicale. \n- 21 - \n   \nAcestea  sunt  doar  câteva  exemple  de  proiecte  comune  România  –  Republica  Moldova. \nImplementarea  acestor  investiții  ar  fi  dovada  supremă  că  România  sprijină  aderarea  Republicii \nMoldova la Uniunea Europeană. \nAșadar, stimați colegi, vă îndemn la fapte concrete, nu doar la vorbe frumos meșteșugite! \nCu deosebită stimă, senator PSD de Iași Maricel Popa. \nVă mulțumesc. \n"
    },
    "34": {
        "start_text": "Domnul Virgil Guran:",
        "start_index": 51700,
        "end_text": "Doamna Silvia-Monica Dinică:",
        "end_index": 51795,
        "text": " \nȘi eu vă mulțumesc. \nDau cuvântul doamnei senator Dinică Silvia-Monica. \n"
    },
    "35": {
        "start_text": "Doamna Silvia-Monica Dinică:",
        "start_index": 51795,
        "end_text": "Domnul Virgil Guran:",
        "end_index": 56188,
        "text": " \nMulțumesc, domnule președinte de ședință. \nStimați colegi, \nTitlul  declarației  mele  politice  de  astăzi:  „Ecografia  egalității  de  șanse  în  educație:  de  la \nmarginalizare și excluziune, la eșecul unei societăți”. \nÎn 2020, șase elevi români au obținut medalii la Olimpiada Internațională de Matematică, \nRomânia urcând astfel pe locul al cincisprezecelea în clasamentul pe națiuni și pe locul al cincilea în \nUniunea Europeană. În 2021, Olimpiada Internațională de Chimie ne-a mai adus încă patru medalii, \ndintre care trei de aur. \nÎn același timp, statisticile publicate de Eurostat în 2021 trag un semnal de alarmă. România \neste statul membru cu cel mai mare nivel al riscului de sărăcie sau excluziune socială în rândul \ncopiilor, undeva peste 35%. \nRomânia este țara abandonului școlar cronic, având una dintre cele mai ridicate rate de abandon \nșcolar prematur, procentaj ce ne plasează țara pe locul al treilea în rândul statelor membre – 15,6%. În \nRomânia, un copil din doi este afectat de analfabetism funcțional. Tot România este și țara în care \ntrăiesc 23% dintre mamele sub 18 ani din Uniunea Europeană. Suntem astfel statul cu cel mai mare \nnumăr  de  mame  minore.  Punctele  de  vedere  ale  autorităților  reiterează  faptul  că  „există  cazuri \npunctuale de mame minore”, dar „în niciun caz nu vorbim despre un fenomen”. \nPotrivit datelor publicate de Institutul Național de Statistică pentru anul 2019, aproape 10% din \ntotalul nașterilor înregistrate în România a provenit din rândul adolescentelor. În cifre absolute, vorbim \ndespre 700 de nașteri la minore sub 15 ani și de 16 831 de nașteri la adolescentele cu vârste între 15 și \n19 ani. Oare „în niciun caz nu vorbim despre un fenomen”?! \nIgnorarea acestei probleme face ca sute de tinere să renunțe anual la școală din cauza sarcinii, \nmulte din ele fără a finaliza măcar ciclul gimnazial. Cauzele sunt multiple, începând cu stigmatizarea \n- 22 - \n   \nla  care  sunt  supuse  de  către  colegi,  respectiv  cadre  didactice  și  terminând  cu  marginalizarea  și \nexcluziunea de către propria familie. În multe cazuri, aceste tinere rămân fără adăpost și, implicit, fără \nposibilitatea de a continua să meargă la școală. \nNu avem programe dedicate acestei probleme, iar măsurile de protecție socială a minorelor \ngravide sunt aproape inexistente. Au fost raportate cazuri de fete exmatriculate, mutate la altă școală \nsau care s-au ales, abuziv, cu nota scăzută la purtare, în ciuda faptului că legea îi permite unei eleve \nînsărcinate să-și continue cursurile la zi sau să opteze pentru școlarizarea la domiciliu în cazul unor \nprobleme medicale cauzate de sarcină. Niciun director de școală nu are dreptul să exmatriculeze sau să \ntransfere o elevă la altă instituție din cauza sarcinii. Realitatea confirmă însă că atât tinerele, cât și \npărinții acestora nu își cunosc drepturile. \nNu avem programe de continuare a educației care să se adreseze tinerelor aflate în această \nsituație. Nu există o preocupare din partea instituțiilor statului pentru integrarea socio-educațională a \nacestor tinere. Avem portretizată o lipsă acută a strategiilor guvernamentale preventive. În lipsa acestora, \nmamele  minore,  mai  ales  cele  care  vin  din  familii  cu  istoric  social  și  educațional  precar,  sunt \npredispuse la eșec școlar. \nPărăsirea timpurie a școlii reflectă, practic, incapacitatea sistemului de readucere la școală a \ncopiilor. Prejudecățile societății noastre au devenit inamicul educației și vectorul marginalizării și al \nexcluziunii sociale. Situațiile din ziua de azi se vor reflecta în problemele societății noastre de mâine. \nMajoritatea acestor tinere nu vor fi niciodată integrate în forța de muncă activă și nu vor lua parte la \ndezvoltarea economică a României. În prezent, 74% dintre mamele adolescente din România afirmă că \nprincipala sursă de venit a familiei este alocația copilului. \nPandemia a îngreunat accesul la educație și la servicii medicale, crescând astfel acest risc. \nDepinde de noi dacă în era post-COVID vom rămâne o țară a șanselor inegale în educație și dacă prin \nignoranță și nepăsare vom continua să privăm aceste tinere de educație, să le marginalizăm și să le \ncondamnăm la excluziune și la o lipsă acută de oportunități de dezvoltare și de integrare în societate. \nSilvia Dinică, senator Circumscripția nr.42 București \n"
    },
    "36": {
        "start_text": "Domnul Virgil Guran:",
        "start_index": 56188,
        "end_text": "Doamna Diana Iovanovici-Șoșoacă:",
        "end_index": 56306,
        "text": " \nMulțumesc. \nDau cuvântul doamnei senator Diana Iovanovici-Șoșoacă, pentru declarația politică. \n"
    },
    "37": {
        "start_text": "Doamna Diana Iovanovici-Șoșoacă:",
        "start_index": 56306,
        "end_text": "Domnul Virgil Guran:",
        "end_index": 62123,
        "text": " \nMulțumesc foarte mult. \nDeclarația mea politică se intitulează „Pentru unii mumă, pentru alții ciumă”. \nStimați colegi senatori, \n- 23 - \n   \nCu cât se prelungește mai mult conflictul dintre Ucraina și Rusia, cu atât mai mult iese la iveală \nfaptul că suntem conduși de trădători și oameni fără pic de respect față de propriul popor, ipocriți și \npuși la conducerea țării pentru a o distruge și a deznaționaliza poporul român. \nApar, ca ciupercile după ploaie, comune cu edili care dintre care mai empatici cu refugiații din \nUcraina care oferă case și terenuri gratis acestora, ajutoare bănești, doar-doar s-or stabili definitiv în \nRomânia, asta în timp ce românii sunt din ce în ce mai săraci și mai neajutorați, nevoiți să plece peste \nhotare și să muncească în jugul pribegiei. Au apărut peste noapte date despre case ridicate special \npentru persoane fără posibilități sau case renovate în sate părăsite, care se pun gratuit la dispoziția \nrefugiaților, asta în timp ce românii noștri săraci dorm pe drumuri, prin scări de bloc, sunt arestați dacă \niau din bunurile donate de frații lor români – și nu iau de plăcere, iau de foame și de sărăcie –, copiii \nromânilor săraci sunt neșcolarizați, nemâncați, neîmbrăcați și neîncălțați. Sunt case de chirpici unde \nlocuiesc  zece  membri  ai  unei  familii  de  români,  care  dorm  pe  dușumele  de  pământ,  copiii  se \nîmbolnăvesc de TBC și nu-i ajută nimeni, asta în timp ce conaționali de-ai lor ridică case și le oferă \ngratuit străinilor, străini pentru care UE acordă ajutoare considerabile, iar țările bogate pot oferi cel \npuțin aceleași condiții ca și noi. \nCum este posibil să-ți pese de străini mai mult decât de propriii tăi frați?! Cum este posibil să \nvă uitați cu milă la cetățenii altor state, iar la români cu silă și dezinteres, în condițiile în care avem \npeste 70% români săraci, iar din aceștia 30% trăiesc sub pragul sărăciei?! \nCum este posibil ca ministrul învățământului să iasă cu promisiunea că va deschide școli în \nlimba ucraineană, clase speciale, astfel încât să mute o parte din cetățenii Ucrainei în România, când \ncopiii românilor săraci nu sunt ajutați să aibă acces la învățământ în propria lor limbă?! \nDe unde atâta ipocrizie și prostie, să ajungi ca edil să vopsești autobuzele în culorile Ucrainei, \niar când vine vorba de tricolorul României să fii acuzat de naționalism, legionarism și alte elucubrații \npe care numai trădătorii și proștii le mai pot invoca?! Cum este posibil să ceri arborarea steagului \nUcrainei pe edificiile românești, în timp ce propriul steag este batjocorit și politicienii se simt rușinați \ncă-l arborează?! Cum este posibil să acorzi atâtea drepturi unor refugiați ca mulți alți refugiați cu nimic \nmai prejos decât ei?! Mai mult, care provin dintr-o țară care-i batjocorește pe români, nu le permite să \nvorbească în limba română, steagul României este interzis, tradițiile și istoria României sunt interzise! \nDa, acolo, în Ucraina, românii nu au voie să spună că sunt români, nu au dreptul la biserică, nu au \ndreptul la școli, președintele lor nu dă doi bani pe românii noștri, ba, mai mult, în anul 2020 a acuzat \nRomânia că a furat Bucovina de Nord și că acest teritoriu nu îi aparține. \nÎnțeleg să ajutăm refugiații exact cum ajută și celelalte state, înțeleg multe, dar nu înțeleg să \nacord unor străini, fie ei și refugiați, mai multe drepturi și mai multă atenție decât românilor mei \n- 24 - \n   \nsăraci! Nu am de ce să arborez steagul Ucrainei în țara mea. În primul rând, este ilegal, încalcă Legea \nnr.75/94, în al doilea rând, este un afront la adresa steagului României și a nației mele române. Este o \nipocrizie și o trădare tot ce se petrece în România la acest moment, în timp ce miliardarii Ucrainei trec \ncu milioanele de euro granițele României, iar românii sărăcesc pe zi ce trece. De ce nu v-ați arborat \nsteagul Irakului sau Afganistanului? Pentru că ataca USA? Cât de ipocriți, fățarnici și lași sunteți! \nÎn acest timp, dictatura se instaurează în România, s-a reinstaurat delictul de opinie, instituția \nCNA-ului devine de sorginte nazistă, se transformă într-un real Gestapo al interdicției dreptului la \nliberă exprimare și la opinie, latrinele TV mint poporul cu televizorul, prezentând jocuri video pe post \nde reportaje de la fața locului și filmări din alte războaie, mințind poporul român cu obstinație, \npersoanele cu alte opinii decât ale dictaturii militare de la București sunt marginalizate și cenzurate, iar \norizontul devine negru, al unei dictaturi naziste. Experții covidioți au ajuns experți militari, comentând \nde pe margini ceea ce li se transmite de la pupitrul stăpânilor. \nÎn acest timp, săracii României devin și mai săraci, și mai analfabeți. „Refugiații” români \ntrăiesc în containere, înghețând de frig, cum sunt sinistrații de la Roșia Montană care au avut nenorocul \nsă le cadă peste ei muntele la inundații, mor de foame, nu-i ajută nimeni, statul spune că nu are bani și \nnici condiții. Românii sunt discriminați în propria țară, iar statul, televiziunile și politicienii asmut \nromânii împotriva românilor. Suntem mai divizați mai mult ca oricând, mai animați de ură împotriva \npropriilor noștri frați, în timp ce Noua Ordine Mondială se instaurează pas cu pas, recensământul \nadresează întrebări care nu au legătură cu recensământul, legi dictatoriale se instaurează rând pe rând, \nConstituția  este  anulată,  nația  română  este  înlocuită  cu  alte  nații,  manipularea  este  la  cote \ninimaginabile, iar poporul doarme. Doarme într-un somn din care, dacă nu se trezește acum, nu se va \nmai trezi niciodată. Este nevoie urgent de o revoluție: revoluția conștiinței naționale! \n„Treziți-vă, români, sau veți pieri!” (Corneliu Vadim Tudor) \nVă mulțumesc. \nSenator neafiliat Diana Iovanovici-Șoșoacă \n"
    },
    "38": {
        "start_text": "Domnul Virgil Guran:",
        "start_index": 62123,
        "end_text": "Domnul Nechita-Adrian Oros:",
        "end_index": 62267,
        "text": " \nMulțumesc, doamna senator. \nAre cuvântul domnul senator Oros Adrian Nechita. \nVă rog să încercăm să ne încadrăm în timp. \n"
    },
    "39": {
        "start_text": "Domnul Nechita-Adrian Oros:",
        "start_index": 62267,
        "end_text": "Domnul Virgil Guran:",
        "end_index": 66848,
        "text": " \nVă mulțumesc, domnule președinte de ședință. \nStimați colegi, \n„România are nevoie de o Strategie de gestionare a apei” \n- 25 - \n   \nDe peste doi ani vorbesc în spațiul public de nevoia esențială ca România să elaboreze și să \nfinanțeze consistent o Strategie de gestionare a apei. \nApa este o resursă vitală și uneori, în unele zone geografice, epuizabilă. În ultimii ani, efectele \nsecetei și ale deșertificării sunt tot mai vizibile în zona Mării Negre. Există o infrastructură de irigații veche, \ndistrusă,  care  reușește  să  irige  maximum  500-600  000  de  hectare  din  cele  aproximativ  3  milioane \namenajate. În Banat și Crișana ne confruntăm cu fenomenul advers, de umiditate excesivă în unele \nperioade. Aici avem o infrastructură de desecare-drenaj din 1780, pe aproximativ 2,8 milioane de \nhectare, care și aceasta trebuie reabilitată. \nÎn  ultimii  ani,  bugetul  național  a  finanțat  cu  sume  mult  prea  mici  reabilitarea  acestor \ninfrastructuri, care în multe cazuri sunt nefuncționale sau energofage. Programul național de reabilitare \na infrastructurii principale de irigații, care conform Legii nr.269/2015 privind Programul național de \nreabilitare a infrastructurii principale de irigații trebuia să aloce un miliard de euro în cinci ani, a fost \nfinanțat în perioada 2017 – 2019 cu suma de 528 de milioane de lei, adică 176 de milioane de lei pe an, \niar în 2016 nu a avut niciun leu alocat. \nÎn 2020 și în 2021 am alocat câte 300 de milioane. Mai mult, dar totuși insuficient. Pentru \nreabilitarea infrastructurii secundare, cea care deservește exploatațiile, au fost alocate 435 de milioane \nde euro din PNDR 2014 – 2020. De aceea, am considerat oportun în 2020, împreună cu ministrul \nBoloș, cu acordul Guvernului Orban, să finanțăm cu 6,5 miliarde de euro, prin PNRR, o strategie \ncomplexă:  irigații,  desecare-drenaj,  combaterea  eroziunii  solului,  prevenirea  deșertificării,  dar  și \nsistemul antigrindină și creștere a precipitațiilor. Să nu mai avem o agricultură meteodependentă, să \ncreștem suprafața umedă a țării, să creștem reziliența alimentară, utilizând apă mai puțină, energie mai \npuțină și energie verde. Eficient și durabil, responsabil și verde. \nLa sfârșitul anului 2020, draftul de program trimis de către România, analizat de European \nInstitute of Public Administration, instituție care face analize bazate pe datele transmise de către \nComisia Europeană, concluziona că propunerile României au componenta verde în procent de 64,8% \nși că programul era foarte bun. Ăsta era stadiul PNRR în decembrie. Era, după cum ușor se poate \nobserva, pe departe cel mai „verde” draft național și conținea componenta MADR de gestionare a apei, \ncu alocare de 6,5 miliarde de euro. \nCât privește soluțiile propuse, nu acestea au fost vechi, ci amenajările de irigații înființate în \nperioada ’65 – ’90. Am venit cu soluții tehnologice noi, materiale prietenoase cu mediul, modernizarea \nși digitalizarea exploatării amenajărilor, manevrarea echipamentelor hidromecanice automatizată folosind \nenergia produsă de turbine eoliene sau panouri fotovoltaice, pentru o mai bună gospodărire a apei. \n- 26 - \n   \nStatul român, prin Agenția Națională pentru Îmbunătățiri Funciare, administrează peste 9 600 km \nde canale principale. După impermeabilizare, aceste canale pot fi acoperite cu panouri fotovoltaice. \nSau acestea se pot monta pe suprafața apei. \nO suprafață imensă, de aproximativ 96 de milioane de metri pătrați, neutilizabilă în alt mod, \naflată în gestiunea statului român, prin MADR. \nAsistăm la o extindere a parcurilor fotovoltaice, pentru dezvoltarea lor fiind scoase din circuitul \nagricol mari suprafețe de teren. Am venit cu această soluție în draftul trimis la Comisie în noiembrie \n2020.  Pentru  producerea  unui  megawatt  este  necesară  aproximativ  o  suprafață  de  două  hectare. \nRomânia poate dezvolta un parc fotovoltaic pe 9 600 de hectare, doar pe această suprafață aflată în \ncâmp deschis, expusă la soare și în proprietatea statului. \nO producție mare de energie verde și ieftină. \nDeci afirmația unora, care nu cunosc nimic despre aceste proiecte sau care au alte priorități, \ncum că proiectele MADR privind irigațiile nu erau suficient de verzi și că erau învechite sunt false \nși manipulatoare. În noiembrie 2020 era cel mai „verde” plan din analiza European Institute of \nPublic Administration! \nDe  aceea,  stimați  colegi,  trebuie  reluat  urgent  și  identificate  resurse  pentru  refinanțarea \nacestui proiect major. \nVă mulțumesc. \nAdrian Oros, senator de Cluj \n"
    },
    "40": {
        "start_text": "Domnul Virgil Guran:",
        "start_index": 66848,
        "end_text": "Domnul Sebastian Cernic:",
        "end_index": 66948,
        "text": " \nMulțumesc, domnule senator. \nDau cuvântul domnului senator Cernic Sebastian. \n"
    },
    "41": {
        "start_text": "Domnul Sebastian Cernic:",
        "start_index": 66948,
        "end_text": "Domnul Virgil Guran:",
        "end_index": 69950,
        "text": " \nMulțumesc, domnule președinte. \nDeclarația  politică  pe  care  doresc  să  o  prezint  astăzi  este  intitulată  „O  eventuală  criză \nalimentară ar trebui să nu prindă Guvernul României nepregătit”. \nStimați colegi, \nÎn ultimele zile, s-au intensificat avertismentele unor oficiali europeni și internaționali potrivit \ncărora conflictul militar din Ucraina poate avea efecte negative în planul securității alimentare. \nMinistrul  francez al  agriculturii a declarat  la  Bruxelles că războiul declanșat  de Rusia în \nUcraina, doi dintre cei mai mari producători de culturi din lume, ar putea duce la o criză alimentară \nla scară globală. Potrivit acestuia, foametea este o altă armă în acest război care nu ar fi trebuit să \naibă niciodată loc. \n- 27 - \n   \nProgramul Alimentar Mondial anunță ca iminentă o criză alimentară în regiunile afectate de \nrăzboi în Ucraina. De asemenea, PAM avertizează și asupra riscurilor de foamete în state sărace, din \ncauza întreruperii producției și exporturilor unor mărfuri precum cerealele. \nÎn România, situația este stabilă în acest moment și avem asigurări din partea oficialilor români \ncă țara noastră dispune de stocuri suficiente de produse alimentare, inclusiv ulei. Românii nu au \nmotive de panică, nu trebuie să dea nimeni buzna la rafturi. Sigur, ar ajuta mai mult și dacă ministrul \nagriculturii, Adrian Chesnoiu, ar fi puțin mai sigur pe mesajele pe care le transmite și nu ne-ar mai \nuimi cu noutăți ca „prețul la carnea de miel va fi fix cât vom plăti pe el”. În luptă cu propaganda, cu \nștirile false și dezinformarea, oficialii români trebuie să comunice eficient, serios și preventiv. \nPe termen lung însă, Guvernul trebuie să ia măsuri. Agricultura românească are un potențial \nenorm de dezvoltare. Trebuie făcute investiții cât mai repede, pentru ca țara noastră să fie un furnizor \nde cereale și produse alimentare în Europa. \nRomânia are avantaje nete în acest domeniu: \n- suprafața agricolă a României este de aproximativ 13 milioane de hectare, din care 60%, adică \npeste 8 milioane de hectare, este teren arabil; \n- două treimi din terenurile agricole sunt cultivate cu cereale. România este cel mai mare \nexportator de porumb din UE și al doilea de grâu și orz în sezonul 2021 – 2022. \nSolicit ministrului agriculturii să prioritizeze oportunitățile de investiții în agricultură și să ia \nmăsurile necesare pentru a valorifica potențialul agricol uriaș pe care-l are țara noastră. \nUSR propune trei măsuri dedicate: \n1. Sprijinirea formării de asociații agricole, prin accesare de fonduri europene; \n2. Crearea de forme asociative de tipul food hub-uri; \n3. Acordarea de facilități fiscale pentru participarea la un fond de investiții dedicat fermierilor \nmici și mijlocii, care să ofere granturi mici și medii pentru dezvoltarea afacerilor. \nOportunități și soluții pentru a dezvolta agricultura României sunt, trebuie doar ca guvernanții \nsă-și facă treaba. \nSebastian Cernic, senator USR Bacău \nMulțumesc. \n"
    },
    "42": {
        "start_text": "Domnul Virgil Guran:",
        "start_index": 69950,
        "end_text": "Doamna Diana Iovanovici-Șoșoacă:",
        "end_index": 70726,
        "text": " \nMulțumesc și eu. \nDau citire listei senatorilor care au depus declarații politice în scris: \n- doamnele și domnii senatori Stan Ioan, Stănescu Paul, Bodog Florian-Dorel, Prioteasa Ion, \nGenoiu Mihail, Mutu Gabriel, Toanchină Marius-Gheorghe, Breahnă-Pravăț Ionela-Cristina, Dunca \n- 28 - \n   \nMarius-Alexandru, Matei Constantin-Bogdan, Stocheci Cristina-Mariana, Bumb Sorin-Ioan, Anisie \nMonica, Muntean Lucica Dina, Bordei Cristian, Pălărie Ștefan, Bodea Marius, Negoi Eugen-Remus, \nTârziu Claudiu-Richard și Hangan Andrei. \nDeclar închisă sesiunea consacrată declarațiilor politice de astăzi. \n* \nRedeschid sesiunea de întrebări, interpelări și dau cuvântul doamnei Diana Iovanovici-Șoșoacă, \ncu rugămintea să sintetizeze în cinci minute. \nMulțumesc. \n"
    },
    "43": {
        "start_text": "Doamna Diana Iovanovici-Șoșoacă:",
        "start_index": 70726,
        "end_text": "Domnul Virgil Guran:",
        "end_index": 82442,
        "text": " \nMulțumesc frumos. \nInterpelarea  este  adresată  prim-ministrului  României,  ministrului  finanțelor,  justiției, \neconomiei,  afacerilor  interne,  dezvoltării,  lucrărilor  publice  și  administrației  și  Ministerului \nInvestițiilor și Proiectelor Europene. \nObiectul întrebării: „Primul asasinat sindical. Virgil Săhleanu și privatizarea ilegală Tepro Iași.” \nStimați domni miniștri, \nTepro  Iași  reprezintă  un  alt  caz  de  privatizare  eșuată  și  ilegală  în  economia  românească \npostdecembristă. Însă, fabrica din capitala Moldovei a rămas în istorie și din cauza primului asasinat \nsindical din România de după Revoluție, un asasinat care a zguduit din temelii societatea românească \nși care nu a reinstaurat adevărul și nici dreptatea. Totul a fost dat uitării. Dar, crimele nu pot fi date \nuitării. Autorul moral, Frantisek Priplata, a fugit din România înainte de condamnare. Ani mai târziu, \nstatul român s-a văzut nevoit, tot el, să despăgubească investitorul străin cu milioane de euro. \nUzina Metalurgică Iași a fost deschisă în 1962 și a fost, ani de zile, cel mai mare producător de \nțevi sudate din Europa de Est. În perioada de glorie, întreprinderea avea 6 000 de angajați. \nÎn 1989, fabrica de țevi sudate Tepro – Metalurgica Iași era cea mai mare întreprindere de \nprofil din lume și realiza anual o producție de 3,1 miliarde de lei, adică 620 de milioane de dolari la \nvaloarea actuală. La Tepro lucrau în 1989 circa 4 300 de ieșeni, iar fiecare din aceștia produceau \npentru întreprindere, în medie, 722 000 de lei, adică 140 000 de dolari la valoarea de astăzi. \nÎn prezent, în locul fabricii Tepro funcționează două companii cu același profil – ArcelorMittal \nSteel și Technosteel LBR, care, împreună, nu au nici măcar 1 000 de angajați. \nUzina  înregistrează  profit  și  în  anii  de  după  Revoluție.  Cu  toate  acestea,  FPS  decide,  în \ndecembrie 1997, să vândă pachetul majoritar pe care-l deține la Tepro. \nTepro Iași înregistra un profit de 15 miliarde de lei vechi în perioada ’96 – ’97, având un \ncapital de afaceri 350 de miliarde de lei vechi. Totodată, uzina a început din ’97, primul an în care s-a \n- 29 - \n   \nluat în calcul privatizarea, să înregistreze datorii uriașe, deoarece conducerea nu aproba plata către \nfurnizorii de materie primă. \nPrima privatizare, cea din ’97, a eșuat. S-a mai încercat și a doua oară în anul următor, dar nu \ns-a reușit nici atunci. La a treia încercare a apărut firma cehă Železárny Veseli. Firma condusă de \nZdeněk Zenek, un fost angajat al serviciilor secrete din Cehia, a fost declarată câștigătoare, în ciuda \nfaptului că a oferit un preț mai scăzut decât celălalt ofertant, Asociația Privat Tepro, formată din \nangajați ai societății. \nRadu Sârbu, fostul președinte al Fondului Proprietății de Stat, a dezvăluit jocurile de culise din \nspatele ofertelor. El susține că a fost vorba de o trădare din partea direcțiunii Tepro:  \n„Oferta financiară a cehilor a depășit milimetric oferta financiară a asociației salariaților și \naceastă depășire s-a făcut nu prin preț, care a fost mai mic decât cel oferit de salariați, ci prin timpul de \neșalonare a investițiilor asumate. Nu există, în istoria privatizărilor guvernate de Fondul Proprietății de \nStat, niciun caz de ofertă în plic sigilat atât de apropiată de cea care a pierdut. Managerul de atunci a \ntrădat echipa pe care o conducea și a preferat să destăinuie cehilor de la Železárny Veseli conținutul \nofertei financiare pe care asociația salariaților o pregătise pentru Fondul Proprietății de Stat.” \nConstantin  Rotaru,  președintele  Sindicatului  Liber  Tepro  Iași,  menționa  că  Tepro  a  fost \ncumpărat de către un producător de țevi din Cehia care, practic, voia să îl scoată de pe piață. \nNoul acționar majoritar concediază 2 500 de angajați în mai puțin de un an de la preluarea \nTepro  Iași.  Printre  ei,  Virgil  Săhleanu,  președinte  al  Sindicatului  Liber  Tepro,  și  Constantin \nRotaru, vicepreședinte. \nConform lui Constantin Rotaru, președintele Virgil Săhleanu a fost primul lider sindical din \nRomânia care a încercat să rezolve problema oamenilor altfel decât tradițional – cu parul, în justiție. \nVirgil Săhleanu solicitase Curții de Apel Iași anularea privatizării și instanța a constatat, în iulie \n2000, nulitatea contractului de vânzare-cumpărare încheiat între Železárny Veseli și FPS Pentru prima \ndată în istorie, justiția făcea dreptate în cazul industriei devalizate de politicienii corupți – anularea \ncontractului de privatizare a Tepro Iași. \nUltima speranță a patronilor cehi era aceea de a renegocia cu FPS, înainte de data scadentă \n– 30 septembrie 2000, încheierea unui act adițional prin care perioada realizării investițiilor să \nfie prelungită. \nSindicalistul obținuse desființarea contractului de privatizare încheiat de FPS cu firma Železárny \nVeseli cu două luni înainte de asasinarea sa, astfel că atacul împotriva liderului de sindicat a fost \nnegociat direct de Frantisek Priplata cu patronul unei firme de pază, Cătălin Ciubotaru, după cum rezultă \ndin sentința prin care afaceristul ceh a fost condamnat la 8 ani de închisoare pentru instigare la omor. \n- 30 - \n   \nPe 4 septembrie 2000, Priplata i-a spus lui Ciubotaru că, dacă nu rezolvă rapid problema Săhleanu, \nîi va rezilia contractul pentru paza combinatului Tepro. Firma patronată de Ciubotaru obținuse un contract \nde aproape 400 de milioane de lei vechi pe lună pentru paza uzinei Tepro, dar nu reușise să-și intre în \nrol din cauza opoziției sindicatului. Frantisek Priplata a negociat, în acea zi, cu Ciubotaru un preț \npentru agresarea lui Virgil Săhleanu. Cei doi s-au înțeles pentru 3 000 de dolari. Priplata i-a fixat lui \nCiubotaru și un termen final până la care trebuia rezolvată problema Săhleanu – 14 septembrie 2000, \natunci urma să ajungă la Iași patronul ceh Zdeněk Zenek, reprezentat de Priplata în privatizarea Tepro. \nPlanul era ca sindicalistul să stea măcar 2-3 săptămâni în spital, perioadă în care firma de pază să preia \ncontrolul securității combinatului, iar protestele salariaților Tepro să înceteze. \nPentru aplicarea planului, doi agenți ai firmei de pază din Vaslui s-au deplasat în două rânduri \nla Iași ca să-l atace pe sindicalist. L-au urmărit mai multe zile pe Săhleanu, însă sindicalistul era mereu \nînsoțit, astfel încât nu au reușit să se apropie de el. Pe 5 septembrie 2000, a doua zi după ultimatumul \nlui Priplata, Cătălin Ciubotaru le-a cerut angajaților săi să urgenteze atacul asupra sindicalistului. Mai \nmult, el le-a promis că, dacă vor reuși să-l asasineze, le va dubla banii promiși. În dimineața zilei de \n7 septembrie 2000, Virgil Săhleanu a ieșit singur din apartament, a coborât scările, iar când a ajuns la \nparterul blocului a fost atacat de cei doi angajați ai firmei de pază. Unul dintre ei l-a lovit cu pumnul, \navând prinsă de degete o rozetă metalică de robinet, iar celălalt l-a tăiat în zona gâtului cu un cuțit. \nLoviturile de cuțit au continuat până ce Virgil Săhleanu și-a pierdut cunoștința. Cei doi asasini au fugit, \ndupă atac înapoi la Vaslui, iar Virgil Săhleanu a decedat la spital în aceeași zi. \nFrantisek Priplata a fugit din România până să fie găsit vinovat pentru comandarea asasinatului. \nNouă ani mai târziu, Înalta Curte de Casație și Justiție a admis definitiv și irevocabil cererea \nfirmei Železárny Veseli de a primi de la AVAS cele 3,1 milioane de dolari pe care le-a plătit pentru \nTepro Iași, plus o dobândă de 6% pe an. Înalta Curte de Casație și Justiție a admis o acțiune care a \nacoperit o crimă odioasă. Numai o justiție injustă, macabră, insensibilă, atroce poate să fie capabilă de \nasemenea decizii. Moartea unui om a însemnat moartea unei industrii și moartea lentă a unui popor. \nNimeni nu a urlat după dreptate până la capăt. \nPentru că nu mai am timp, o să menționez întrebările pe care le-am adresat acestor instituții, \navând în vedere că Constituția României, la art.136 raportat la art.135, menționează că proprietatea \npublică este inalienabilă și nu poate face obiectul înstrăinării, astfel că nu exista posibilitatea vânzării \nacestui mamut industrial. \n1.  Vă  solicit  să-mi  puneți  la  dispoziție  contractele  de  privatizare  ale  Tepro  Iași  în \nintegralitate, inclusiv clauzele care nu sunt publice, precum și actele care au stat la baza întocmirii \ncontractelor de privatizare. \n- 31 - \n   \n2. Vă solicit să-mi comunicați echipa de juriști care a redactat aceste contracte, precum și \nechipa de negociatori din partea României și a cumpărătorilor. \n3. Vă solicit să-mi comunicația baza legală și constituțională care a fost avută în vedere în \nmomentul privatizării Tepro Iași. \n4. Având în vedere faptele penale care s-au săvârșit cu privire la privatizarea Tepro Iași, crima \nsăvârșită la comandă inclusiv politică, vă solicit să îmi comunicați care au fost demersurile efectuate \nde Guvern, ministere, instituțiile implicate pentru cercetarea faptelor penale și tragerea la răspundere a \ncelor care se fac vinovați de distrugerea avutului statului și omorârea unui om care a luptat pentru \ndreptate  și  apărarea  avutului  statului  și  poporului  român.  Câți  politicieni  au  fost  anchetați  și \ncondamnați în acest caz. Au fost anchetați miniștri și prim-miniștri implicați, șefii SRI precum și \nreprezentanții companiilor Železárny Veseli, ArcelorMittal, firma de pază, managerul Metalurgica Iași \n(Tepro), AVAS și toți ceilalți politicieni implicați? \n5.  Ce  vă  reține  să  demarați  și  acum  cercetări  cu  privire  la  privatizarea  ilegală  și \nneconstituțională a Tepro Iași? \n6. Vă solicit să îmi comunicați de ce nu ați gândit să reînființați măcar o parte din Tepro Iași, \navând în vedere platforma imensă de care dispunea, sau să o răscumpărați, de fapt să vă judecați pentru \nrecuperarea ei, având un plan de redresare – PNRR, iar bani sunt, iar o astfel de investiție ar fi fost \nprofitabilă și ar fi ajutat și la crearea de locuri de muncă. În loc să plătiți 25 de milioane de euro pe \nconsultanță, nu credeți că ar fi fost mai profitabil să fi redresat industria României, după ce tot \npartidele dumneavoastră au distrus-o? \n7.  Vă  solicit  să  îmi  comunicați  raportul  Curții  de  Conturi  Iași  cu  privire  la  ilegalitatea \nprivatizării Tepro Iași. \n8.  De  ce  nu  ați  transformat  datoriile  în  acțiuni,  în  condițiile  în  care  ați  avut  majoritate \nparlamentară și guverne care ar fi putut să realizeze această transformare prin ajustarea legislației, \nastfel încât să fie salvată economia României. \n9. Cum este posibil ca Serviciul Român de Informații să fie implicat în distrugerea economiei \nnaționale și, mai ales, să știe de crima care se punea la cale și nu s-a implicat să o oprească? Câți dintre \ncei care au condus serviciile de informații ale României, precum și angajații acestora au fost deferiți \njustiției? Cum aveți de gând să restructurați serviciile secrete, astfel încât să nu mai trădeze România? \nCe au făcut serviciile secrete române pentru a apăra avutul statului român și a salva industria României? \n10. Și ultima, vă solicit să dispuneți oprirea de urgență a procesului de vânzare a ceea ce a mai \nrămas din Tepro Iași sau, în cazul definitivării vânzării, oprirea de urgență a investițiilor cumpărătorilor \nși să solicitați intervenția Parchetului General, DNA, DIICOT, pentru anchetarea acestor vânzări ilegale și \n- 32 - \n   \nneconstituționale. Oricum o voi face eu, dacă nu înțelegeți să o faceți dumneavoastră, urmând să solicit \ninclusiv anchetarea dumneavoastră pentru că nu ați efectuat aceste demersuri. \nVă mulțumesc. \nSolicit răspuns scris și oral. \nSenator neafiliat Diana Iovanovici-Șoșoacă \nMulțumesc frumos, domnule președinte. \n"
    },
    "44": {
        "start_text": "Domnul Virgil Guran:",
        "start_index": 82442,
        "end_text": "Domnul Ștefan Pălărie:",
        "end_index": 82674,
        "text": " \nȘi eu mulțumesc. \nDeclar închisă sesiunea de întrebări, interpelări de astăzi. \n* \nRedeschid sesiunea de declarații politice. \nÎl rog pe domnul senator Pălărie Ștefan să prezinte o scurtă declarație politică. \n"
    },
    "45": {
        "start_text": "Domnul Ștefan Pălărie:",
        "start_index": 82674,
        "end_text": "Domnul Virgil Guran:",
        "end_index": 86177,
        "text": " \nVă mulțumesc foarte mult, domnule președinte de ședință. \nStimați colegi, \nTextul declarației politice de astăzi este „În vreme de război, un asalt al plagiatorilor asupra \nParlamentului”. \nUmbrele războiului au ajuns să se întindă peste Parlamentul României. Într-o perioadă în care \nsocietatea își regăsește solidaritatea, își reverifică bunătatea și reușește să întărească locul României pe \nharta civilizației, prin ajutorul dat refugiaților din Ucraina, câțiva aleși ai poporului își suflecă mânecile \npentru că au zărit o oportunitate. Ei sunt exact acea piatră de moară care trage în direcția opusă \nRomânia, spre o zonă cețoasă de interese. \nDin emoția publică, acești domni au înțeles că este timpul marilor lovituri, pentru că atenția \nromânilor este fie capturată de război, fie mutată la dramele celor care fug din calea bombelor. \nÎn timp ce noi, majoritatea, privim terifiați la crimele de război, în tenebrele Casei Poporului se \nurzesc planuri prin care unii vor să scape de păcatele tinereții, cele care i-au ajutat să urce rapid pe \nscara promovării și salarizării. Pe ei sau pe sponsorii lor politici. \nÎn ultimele săptămâni am asistat la o strategie legislativă foarte bine coordonată de a-i face \nscăpați pe plagiatorii de doctorate, cei care au obținut aceste titluri înainte de anul 2011. \nEste un sistem care reacționează la presiunea publică și vrea să-și șteargă urmele, o suveică de \ninterese care s-a creat și s-a clădit în timp, una prin care, pe baza acestor doctorate plagiate blestemate, \nau fost extrase sume uriașe de bani prin promovări, salarizare și sporuri. \n- 33 - \n   \nVorbim de un sistem atât de extins, până în toate nivelurile clasei politice, unul care reușește să \ntrântească legi, să facă legi sau să modifice legi astfel încât acestui grup de indivizi să-i meargă mereu bine. \nAstfel a fost posibil ca, în mod repetat, un amendament fantomă, complet identic, să apară \nsuccesiv în mai multe proiecte de lege radical diferite și fără legătură cu subiectul plagiatelor, un \namendament produs de această caracatiță prin care sunt „albite” doctoratele de dinainte de 2011. \nDeputați diferiți, din partide diferite, s-au trezit propunând același lucru, simultan, doar-doar unul \ndintre ele va ajunge până la capăt. \nDacă  vă  uitați,  în  ultimii  ani,  exact  așa  au  apărut  mereu,  pe  sub  mână,  la  umbra  altor \nevenimente, tot felul de reglementări care au dorit să-i scape pe unii sau alții ori să ducă în derizoriu \ndoctoratele plagiate, de la personaje zombie, teleghidate, care populează sistemul. \nAr fi prea puțin să-l arătăm cu degetul pe actualul ministru al educației, care s-a dovedit un ajutor \nconstant, chiar și prin pasivitate, al plagiatorilor. E mult mai mult decât atât. Este o hidră cu multe capete, \ncu multe fețe, care apar de unde nu te aștepți, prin cozi de topor care aruncă astfel de amendamente în joc. \nCând citești despre cum războaiele din istorie aduc cu sine hoție și criminalitate, nu te gândești \ntotuși la ce se întâmplă în aceste zile prin Parlament. Dar iată că este posibil. \nPartidele autointitulate „mari” au ocazia chiar acum să arate că nu au devenit complet captive \nacestui grup de interese hrăpăreț, nesătul de privilegii și că și-au înțeles rolul de protectori  ai \nbugetelor publice și ai integrității publice. Este un test greu, dar pe care încă au decizia, prin câteva \nvoturi cheie, să-l treacă. \nVă mulțumesc foarte mult. \nSenator Ștefan Pălărie, Circumscripția nr.42 București \n"
    }
}