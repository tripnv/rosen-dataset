{
    "1": {
        "start_text": "S T E N O G R A M A",
        "start_index": 0,
        "end_text": "şedinţei Senatului din 3 octombrie 2022",
        "end_index": 21,
        "text": " \n"
    },
    "2": {
        "start_text": "şedinţei Senatului din 3 octombrie 2022",
        "start_index": 21,
        "end_text": "S U M A R",
        "end_index": 64,
        "text": " \n \n"
    },
    "3": {
        "start_text": "S U M A R",
        "start_index": 64,
        "end_text": "S T E N O G R A M A",
        "end_index": 5981,
        "text": " \n \n1.  Validarea unui mandat de senator și depunerea jurământului de credinţă faţă de  4 \nţară şi popor. \n2.  Domnul senator Ion Iordache informează plenul Senatului că va activa ca senator  7 \nîn cadrul Grupului parlamentar al PNL. \n3.  Aprobarea unor modificări în componența nominală a unor comisii permanente  7; 8 \nale Senatului. \n4.  Propunerea legislativă pentru modificarea Legii educaţiei naţionale nr.1 din 5 ianuarie  7; 8 \n2011, publicată în Monitorul Oficial al României, Partea I, nr.18 din 10 ianuarie \n2011, cu modificările şi completările ulterioare. (L416/2022) \n(Retrimitere la Comisia pentru învățământ.) \n5.  Propunerea legislativă pentru modificarea şi completarea unor acte normative.  7; 8 \n(L410/2022) \n(Retrimitere la Comisia pentru muncă, familie şi protecţie socială.) \n6.  Aprobarea prelungirii la 60 de zile a termenului de dezbatere și adoptare a unei  8 \niniţiative legislative. \n7.  Aprobarea solicitării de retragere din procesul legislativ a unor iniţiative legislative.  9 \n8.  Adoptarea tacită, prin împlinirea termenului pentru dezbatere şi adoptare la 27  9 \nseptembrie 2022, a unei iniţiative legislative. \n9.  Dezbaterea și adoptarea Proiectului de lege pentru ratificarea Convenţiei privind  10; \nOrganizaţia Internaţională de Asistenţă Maritimă pentru Navigaţie, deschisă spre  29-30 \nsemnare în perioada 27 ianuarie 2021 – 26 ianuarie 2022, semnată de România la \nParis la 23 septembrie 2021. (L451/2022) \n10.  Dezbaterea  și  adoptarea  Proiectului  de  lege  pentru  aprobarea  Ordonanţei  de  10-13; \nurgenţă a Guvernului nr.120/2022 privind modificarea unor acte normative care  30 \nreglementează programele de sprijin pentru zona montană. (L584/2022) \n11.  Dezbaterea și adoptarea Proiectului de lege pentru aprobarea Ordonanţei de urgenţă a  13; 30 \nGuvernului nr.121/2022 privind stabilirea unor măsuri de punere la dispoziție pe piață a \nunor produse fertilizante și pentru modificarea Legii nr.232/2010 privind regimul de \nimport al mostrelor de îngrășăminte și al îngrășămintelor. (L585/2022)   \n12.  Dezbaterea și adoptarea Proiectului de lege pentru aprobarea Ordonanţei de urgenţă a  13-14; \nGuvernului nr.122/2022 privind unele măsuri pentru proiectele de infrastructură de  30-31 \ntransport,  proiectele  pentru  dezvoltarea  infrastructurii  de  management  integrat  al \ndeşeurilor, proiectele privind îmbunătăţirea sistemului de răspuns la risc şi proiectele \nprivind  investiţii  în  infrastructuri  spitaliceşti,  finanţate  din  fonduri  externe \nnerambursabile, precum şi pentru modificarea unor acte normative. (L586/2022) \n13.  Dezbaterea  și  respingerea  Propunerii  legislative  pentru  modificarea  și  14-15; \ncompletarea Legii educației naționale nr.1/2011, cu modificările și completările  31 \nulterioare. (L413/2022) \n14.  Dezbaterea și respingerea Propunerii legislative pentru completarea şi modificarea  15; 31 \nart.269 din Legea educaţiei naţionale nr.1/2011. (L415/2022) \n15.  Dezbaterea  și  adoptarea  Propunerii  legislative  pentru  completarea  Ordonanței  16-17; \nGuvernului nr.21/1992 privind protecția consumatorilor. (L381/2022)  31 \n16.  Dezbaterea  și  adoptarea  Proiectului  de  lege  pentru  aprobarea  Ordonanţei  de  17-18; \nurgenţă a Guvernului nr.123/2022 privind modificarea Legii nr.129/2019 pentru  31-32 \nprevenirea  şi  combaterea  spălării  banilor  şi  finanţării  terorismului,  precum  şi \npentru modificarea şi completarea unor acte normative. (L590/2022) \n17.  Dezbaterea  și  adoptarea  Propunerii  legislative  privind  completarea  Ordonanței  de  18-19; \nurgență a Guvernului nr.195/2002 privind circulația pe drumurile publice. (L455/2022)  32 \n18.  Dezbaterea  și  respingerea  Propunerii  legislative  privind  modificarea  și  19-21; \ncompletarea Ordonanței de urgență a Guvernului nr.195 din 12 decembrie 2002  32 \nprivind circulația pe drumurile publice – republicată. (L472/2022) \n19.  Dezbaterea  și  respingerea  Propunerii  legislative  privind  registrul  unic  de  21-22; \ncontrol. (L465/2022)  32 \n20.  Aprobarea modificării programului de lucru.  22 \n21.  Dezbaterea și respingerea Propunerii legislative pentru completarea art.291 din  23; \nLegea  nr.227/2015  privind  Codul  fiscal,  cu  modificările  și  completările  32-33 \nulterioare. (L470/2022) \n22.  Dezbaterea și respingerea Propunerii legislative pentru modificarea și completarea  23; 33 \nLegii nr.227/2015 privind Codul fiscal. (L461/2022) \n23.  Dezbaterea și respingerea Propunerii legislative pentru modificarea și completarea  23-24; \nOrdonanței Guvernului nr.27/2011 privind transporturile rutiere. (L460/2022)  33 \n- 2 - \n   \n24.  Dezbaterea și respingerea Propunerii legislative pentru modificarea Ordonanței de  24; 33 \nurgență  a  Guvernului  nr.155  din  21  noiembrie  2001  privind  aprobarea \nprogramului de gestionare a câinilor fără stăpân. (L469/2022) \n25.  Dezbaterea și adoptarea Propunerii legislative pentru completarea Ordonanţei de  25; \nurgenţă a Guvernului nr.57/2019 privind Codul administrativ. (L498/2022)  33-34 \n26.  Dezbaterea  și  adoptarea  Propunerii  legislative  pentru  completarea  Legii  25-27; \nnr.227/2015 privind Codul fiscal. (L519/2022)  34 \n27.  Dezbaterea și respingerea Propunerii legislative pentru modificarea și completarea  27-29; \nLegii nr.227/2015 privind Codul fiscal, cu scopul facilitării accesului la condiții  34 \nde locuire adecvate pentru categoriile de persoane cu risc de excluziune socială \nreprezentate de familiile numeroase, prin intermediul unei impozitări durabile a \nclădirilor. (L505/2022) \n28.  Notă  pentru  exercitarea  de  către  senatori  a  dreptului  de  sesizare  a  Curţii  34 \nConstituţionale asupra legilor depuse la secretarul general al Senatului, conform \nprevederilor art.15 alin.(2) şi (3) din Legea nr.47/1992 privind organizarea şi \nfuncţionarea Curţii Constituţionale, republicată. \n \n \n \n \n \n \n \n \n \n \n \n \n \n \n \n \n \n- 3 - \n   \n"
    },
    "4": {
        "start_text": "S T E N O G R A M A",
        "start_index": 5981,
        "end_text": "şedinţei Senatului din 3 octombrie 2022",
        "end_index": 6002,
        "text": " \n"
    },
    "5": {
        "start_text": "şedinţei Senatului din 3 octombrie 2022",
        "start_index": 6002,
        "end_text": "Doamna Alina-Ștefania Gorghiu:",
        "end_index": 6275,
        "text": " \n \nȘedința a început la ora 15.10. \nLucrările  şedinţei  au  fost  conduse  de  doamna  Alina-Ștefania  Gorghiu,  vicepreședinte  al \nSenatului, asistată de domnul Ion Mocioalcă și domnul Eugen Pîrvulescu, secretari ai Senatului. \n \n"
    },
    "6": {
        "start_text": "Doamna Alina-Ștefania Gorghiu:",
        "start_index": 6275,
        "end_text": "Domnul Cristian-Augustin Niculescu-Țâgârlaș:",
        "end_index": 8707,
        "text": " \nDoamnelor și domnilor senatori, \nDați-mi voie să declar deschisă ședința de astăzi, 3 octombrie 2022. \nVoi conduce această ședință asistată de colegii noștri, domnii secretari Ion Mocioalcă și \nEugen Pîrvulescu. \nOrdinea de zi pentru ședința plenului de astăzi și programul de lucru, stabilite de Biroul \npermanent al Senatului și Comitetul liderilor grupurilor parlamentare, au fost distribuite și afișate pe \npagina de internet a Senatului. \nDoamnelor și domnilor, \nÎn conformitate cu  dispozițiile art.137, coroborat  cu prevederile  art.136 din  Regulamentul \nSenatului, conform hotărârii Biroului permanent al Senatului, adoptată această hotărâre cu acordul \nprealabil al Comitetului liderilor grupurilor parlamentare, ședința de Senat se desfășoară prin mijloace \nelectronice, în conformitate cu prevederile art.111 din Regulamentul Senatului. \nÎn cadrul dezbaterilor generale poate lua cuvântul câte un singur reprezentant al fiecărui grup \nparlamentar pentru maximum 2 minute, iar reprezentantul senatorilor neafiliați, unul singur, poate \ninterveni maximum un minut. \nPentru operativitate, în prima parte a ședinței de plen se va desfășura partea de dezbateri asupra \npunctelor înscrise pe ordinea de zi. După încheierea acestora, în a doua parte, se va desfășura ședința \nde vot final, în conformitate cu hotărârea Comitetului liderilor grupurilor parlamentare. \nVom trece la Secțiunea I a ordinii de zi. \nÎnainte de această Secțiune I, dați-mi voie să… \nVă rog, stimați colegi senatori, puțină atenție, pentru că vreau să salutăm prezența la balcon a \nunui grup de tineri aduși de domnul senator Sorin Lavric. Tinerii sunt din București. \nVizionare plăcută la această ședință de plen a Senatului. \nBine ați venit! (Aplauze.) \n- 4 - \n   \nLa Secțiunea I a ordinii de zi, primul punct – care-mi face mare plăcere – este validarea unui \nmandat de senator și depunerea jurământului de credinţă faţă de ţară şi popor. \nStimați colegi, \nVă reamintesc că Senatul a procedat la vacantarea unui mandat de senator în Circumscripția \nelectorală nr.5 Bihor, ca urmare a demisiei domnului senator Gheorghe Carp. \nÎl invit la microfon pe președintele Comisiei juridice, numiri, disciplină, imunități și validări, pe \ndomnul Cristian Țâgârlaș, pentru a prezenta, foarte pe scurt, raportul comisiei. Și proiectul de hotărâre, \nne interesează, domnule președinte, să-l lecturați, de la microfonul central. \n"
    },
    "7": {
        "start_text": "Domnul Cristian-Augustin Niculescu-Țâgârlaș:",
        "start_index": 8707,
        "end_text": "Doamna Alina-Ștefania Gorghiu:",
        "end_index": 9692,
        "text": " \nMulțumesc, doamna președintă. \nRaport privind validarea mandatului de senator al doamnei Patricia-Simina-Arina Moș. \nBiroul permanent, în ședința din 27 septembrie 2022, a luat act de documentele transmise de \ncătre președintele PNL, domnul Nicolae-Ionel  Ciucă, în  sensul solicitării validării mandatului  de \nsenator al doamnei Patricia-Simina-Arina Moș. \nCu unanimitate de voturi, în cadrul Comisiei de validare a fost emis un raport de validare. \nArticol unic. \nSenatul adoptă prezenta hotărâre. \nSe validează mandatul de senator al doamnei Patricia-Simina-Arina Moș, declarat supleant la \nalegerile din 6 decembrie 2020 în Circumscripția electorală nr.5 Bihor, pe listele Partidului Național \nLiberal, pe locul devenit vacant ca urmare a demisiei domnului Gheorghe Carp. \nAceastă hotărâre a fost adoptată de Senat în ședința din 3 octombrie 2022, cu respectarea \ndispozițiilor art.76 alin.(2) din Constituția României, republicată. \n"
    },
    "8": {
        "start_text": "Doamna Alina-Ștefania Gorghiu:",
        "start_index": 9692,
        "end_text": "Doamna Patricia-Simina-Arina Moș:",
        "end_index": 11522,
        "text": " \nMulțumesc, domnule președinte. \nExistă intervenții din plen în legătură cu raportul și proiectul de hotărâre prezentate de \ndomnul președinte? \nDacă nu există, vă rog să vă pregătiți cartelele, pentru că supun votului dumneavoastră raportul \nși proiectul de hotărâre privind validarea acestui mandat de senator. \nStimați colegi, \nVă rog să anunțați și grupurile parlamentare să-și pregătească tabletele pentru a putea exercita \nacest drept de vot. \nMulțumesc. \nVă rog, vot. \n- 5 - \n   \nVă mulțumesc, stimați colegi. \nSunt 87 de voturi pentru, niciun vot împotrivă, nicio abținere. \nO felicit pe doamna senator Arina Moș! \nEste încă o doamnă senator. \nFelicitări, doamna senator! (Aplauze.) \nVă mulțumesc, în numele doamnei senator, și o invit la microfon, pentru că vă reamintesc că, în \nconformitate cu prevederile art.13 din Regulamentul Senatului, senatorii a căror alegere a fost validată \ndepun jurământul de credință față de țară și popor în condițiile prevăzute de lege. Refuzul de a depune \njurământul atrage pierderea mandatului. \nCa atare, declar ședința solemnă a Senatului deschisă, consacrată depunerii jurământului de \ncredință față de țară și popor de către doamna Patricia-Simina-Arina Moș. \nVă rog să vă ridicați pentru a putea fi intonat imnul României. \n(Se intonează imnul național al României.) \nVă mulțumesc. \nDoamnelor și domnilor senatori, \nÎn conformitate cu prevederile art.3 din Legea nr.96/2006 privind Statutul deputaților și al \nsenatorilor, republicată, jurământul scris se rostește solemn, se semnează și se depune la președintele \nSenatului spre păstrare. \nJurământul se rostește cu mâna dreaptă pe Constituție și Biblie. \nV-a fost înmânat jurământul scris, doamna senator, vă invit la microfonul central pentru a putea \ndepune, în fața colegilor, acest jurământ. \n"
    },
    "9": {
        "start_text": "Doamna Patricia-Simina-Arina Moș:",
        "start_index": 11522,
        "end_text": "Doamna Alina-Ștefania Gorghiu:",
        "end_index": 12052,
        "text": " \nVă mulțumesc, doamna președintă. \nEu, Patricia-Simina-Arina Moș, în calitate de senator ales în Circumscripţia electorală nr.5 Bihor, \n„Jur credinţă patriei mele România; \nJur să respect Constituţia şi legile ţării; \nJur să apăr democraţia, drepturile şi  libertăţile fundamentale ale cetăţenilor, suveranitatea, \nindependenţa, unitatea şi integritatea teritorială a României; \nJur să-mi îndeplinesc cu onoare şi fidelitate mandatul încredinţat de popor; \nAşa să mă ajute Dumnezeu.” (Aplauze.) \n"
    },
    "10": {
        "start_text": "Doamna Alina-Ștefania Gorghiu:",
        "start_index": 12052,
        "end_text": "Domnul Ion Iordache:",
        "end_index": 12638,
        "text": " \nFelicitări, doamna senator! \nE drept, politica e o junglă, dar o să vă descurcați de minune. \n- 6 - \n   \nDeclar închisă ședința solemnă… Numai o secundă, să iau jurământul de la dumneavoastră și \nsă vă dau… (Neinteligibil.) \nAm declarat închisă ședința solemnă pentru depunerea jurământului de credință față de țară și popor. \nLa punctul 2, Secțiunea I, avem aprobarea prelungirii la 60 de zile a termenului de dezbatere și \nadoptare a unor iniţiative legislative… \n* \nStimați colegi, \nPe procedură, domnul senator Iordache dorește să ne comunice ceva. \n"
    },
    "11": {
        "start_text": "Domnul Ion Iordache:",
        "start_index": 12638,
        "end_text": "Doamna Alina-Ștefania Gorghiu:",
        "end_index": 13292,
        "text": " \nMulțumesc, doamna președinte. \nStimați colegi, \nVreau să vă anunț revenirea mea în… la Grupul Partidului Național Liberal. \nFac acest anunț și am luat această decizie deoarece cauza care a făcut ca eu să plec din acest \ngrup și să activez în grupul senatorilor neafiliați a fost îndepărtată, și anume conducerea Partidului \nNațional Liberal de la acea vreme, dar și a filialei Gorj, filială din care fac parte. \nÎn acest moment, consider că putem să… sau s-a restabilit un climat de lucru corect și de a se \nține cont în luarea deciziilor în interiorul partidului. \nVă mulțumesc. \nSucces în continuare și dumneavoastră! (Aplauze.) \n"
    },
    "12": {
        "start_text": "Doamna Alina-Ștefania Gorghiu:",
        "start_index": 13292,
        "end_text": "Domnul Cristian-Augustin Niculescu-Țâgârlaș:",
        "end_index": 13465,
        "text": " \nLuăm act de anunțul făcut de domnul senator Iordache. \nȘi merg în… \n* \nTot pe procedură, viceliderul Grupului PNL, domnul senator Țâgârlaș. \n"
    },
    "13": {
        "start_text": "Domnul Cristian-Augustin Niculescu-Țâgârlaș:",
        "start_index": 13465,
        "end_text": "Doamna Alina-Ștefania Gorghiu:",
        "end_index": 14076,
        "text": " \nDoamna președintă, două elemente de procedură. \nÎn primul rând, anunț faptul că doamna senator Moș va activa în Comisia pentru sănătate și, de \nasemenea, vă va înlocui pe dumneavoastră în Comisia juridică. Este primul anunț. \n* \nȘi, doi, în urma discuțiilor cu restul liderilor, punctul nr.6 și punctul nr.8 de pe ordinea de zi \nsolicităm să fie retrimise, pentru două zile, la comisie. Miercuri avem plen și putem să rediscutăm \naceste două puncte de pe ordinea de zi. \nVă rog să dispuneți, eventual, un vot asupra acestei… retrimiteri. \nMulțumesc. \n- 7 - \n   \n* \n"
    },
    "14": {
        "start_text": "Doamna Alina-Ștefania Gorghiu:",
        "start_index": 14076,
        "end_text": "Domnul Eugen Pîrvulescu (de la prezidiu):",
        "end_index": 14713,
        "text": " \nDa, domnule vicelider, voi supune votului plenului propunerile dumneavoastră. \nVă rog să pregătiți cartelele pentru a da, prima dată, un vot pentru modificările în comisie, și \nanume: participarea doamnei senator Arina Moș în Comisia de sănătate și înlocuirea mea din Comisia \njuridică cu doamna senator. \nRog, vot. \n96 de voturi pentru, niciun vot împotrivă. \nPropunerea făcută de Grupul PNL referitoare la comisii a fost adoptată. \n* \nVoi supune votului dumneavoastră acum retrimiterea la comisie, pentru două zile, a punctului 4 \nde pe ordinea de zi. Și ca să fiu sigură că nu… (Discuții.) \n6? Scuze! \n"
    },
    "15": {
        "start_text": "Domnul Eugen Pîrvulescu (de la prezidiu):",
        "start_index": 14713,
        "end_text": "Doamna Alina-Ștefania Gorghiu:",
        "end_index": 14760,
        "text": " \n6! \n"
    },
    "16": {
        "start_text": "Doamna Alina-Ștefania Gorghiu:",
        "start_index": 14760,
        "end_text": "Domnul Lucian Trufin:",
        "end_index": 19868,
        "text": " \n6 și 8. Scuzați! Imediat… 6, da. \n6 – este Propunerea legislativă pentru modificarea Legii educaţiei naţionale nr.1 din 5 ianuarie \n2011, publicată în Monitorul Oficial al României, Partea I, nr.18 din 10 ianuarie 2011, cu modificările \nşi completările ulterioare (L416/2022) – despre asta e vorba. \nVă supun votului dumneavoastră solicitarea de retrimitere, pentru două zile, la comisie a punctului 6. \nRog, vot. \nCu 96 de voturi pentru, niciun vot împotrivă, o singură abținere, punctul 6 a fost retrimis la comisie. \n* \nAcum, voi supune votului dumneavoastră retrimiterea la comisie a punctului 8, Propunerea legislativă \npentru modificarea şi completarea unor acte normative (L410/2022), cu același termen, de două zile. \nRog, vot. \n95 de voturi pentru, niciun vot împotrivă, cu o singură abținere. \nPunctul 8 a fost retrimis la comisie. \n* \nDați-mi voie să merg mai departe cu discuția de la Secțiunea I, și anume aprobarea prelungirii \nla 60 de zile a termenului de dezbatere și adoptare a unei iniţiative legislative. \n- 8 - \n   \nÎn conformitate cu art.93 alin.(4) din Regulamentul Senatului, caracterul complex al legii se \nstabilește prin hotărârea plenului Senatului, la propunerea Biroului permanent. \nBiroul permanent, în ședința din 3 octombrie 2022, a analizat solicitarea privind prelungirea la \n60  de  zile  a  termenului  de  dezbatere  și  adoptare  a  Propunerii  legislative  pentru  modificarea  şi \ncompletarea Legii educaţiei naţionale nr.1/2011. (L414/2022) \nNe vom pronunța prin vot, acum, asupra acestei solicitări. \nRog, vot. \n96 de voturi pentru, niciun vot împotrivă, nicio abținere. \nS-a aprobat prelungirea la 60 de zile a termenului de dezbatere și adoptare a acestei inițiative \nlegislative, și anume Legea educației. \n* \nLa punctul 3, Secțiunea I, avem aprobarea solicitării de retragere din procesul legislativ a unor \niniţiative legislative. \nVă reamintesc că, în conformitate cu prevederile art.97 alin.(1) din Regulament, inițiatorul \nproiectului de lege sau al propunerii legislative poate să-și retragă proiectul sau propunerea până la \nînceperea dezbaterilor generale, cu aprobarea plenului. \nBiroul  permanent  al  Senatului,  în  ședința  din  3  octombrie  2022,  a  analizat  solicitările \ninițiatorilor de retragere din procesul legislativ a unor inițiative legislative, astfel cum sunt afișate pe \npagina de internet a Senatului. \nNe vom pronunța acum asupra acestei solicitări. \nRog, vot. \nCu 98 de voturi pentru, niciun vot împotrivă, nicio abținere, Propunerea legislativă pentru \nmodificarea și completarea unor acte normative pentru întărirea capacității de furnizare de servicii \nelectronice către cetățenii români cu domiciliul sau reședința în străinătate (L567/2022) a fost retrasă \ndin procesul legislativ. \nDe  asemenea,  supun  aceluiași  vot  solicitarea  de  retragere  din  procesul  legislativ  a \nPropunerii legislative pentru modificarea art.21 alin.(1) din Legea nr.223/2015 privind pensiile \nmilitare de stat (L473/2022). \nRog, vot. \n95 de voturi pentru, niciun vot împotrivă, o singură abținere. \nȘi acest proiect a fost retras din procesul legislativ. \n* \nLa punctul 4 avem o notă privind adoptarea tacită, prin împlinirea termenului pentru dezbatere \nşi adoptare la 27 septembrie 2022, a unei iniţiative legislative. \n- 9 - \n   \nAceastă notă este afișată pe pagina de internet a Senatului. \nInițiativa se consideră adoptată prin împlinirea termenului, în conformitate cu art.75 alin.(2) teza a \nIII-a din Constituția României, coroborat cu prevederile art.150 alin.(2) din Regulamentul Senatului. \nUrmează să fie transmisă Camerei Deputaților spre dezbatere și adoptare în calitate de \nCameră decizională. \n* \nContinuăm lucrările, trecem la Secțiunea a II-a a ordinii de zi. \nLa punctul 1 al ordinii de zi avem Proiectul de lege pentru ratificarea Convenţiei privind \nOrganizaţia Internaţională de Asistenţă Maritimă pentru Navigaţie, deschisă spre semnare în perioada \n27 ianuarie 2021 – 26 ianuarie 2022, semnată de România la Paris la 23 martie 2021. (L451/2022) \nRaportul  comun  al  Comisiei  pentru  transporturi,  infrastructură  și  Comisiei  pentru  politică \nexternă e de admitere a proiectului de lege. \nProiectul face parte din categoria legilor ordinare și se adoptă cu votul majorității senatorilor. \nSenatul este Cameră decizională. \nVom începe dezbaterile. \nDacă din partea grupurilor parlamentare există înscrieri la cuvânt. Nu există. \nProiectul va rămâne la vot final. \n* \nPunctul  2,  avem  Proiectul  de  lege  pentru  aprobarea  Ordonanţei  de  urgenţă  a  Guvernului \nnr.120/2022 privind modificarea unor acte normative care reglementează programele de sprijin pentru \nzona montană. (L584/2022) \nRaportul comun al Comisiei pentru agricultură, Comisiei pentru afaceri europene, Comisiei \npentru antreprenoriat și turism e de admitere a proiectului de lege pentru aprobarea ordonanței. \nProiectul face parte din categoria legilor ordinare și se adoptă cu votul majorității senatorilor. \nSenatul este primă Cameră sesizată. \nVă invit, domnule senator, la microfonul central. \nVă rog. \n"
    },
    "17": {
        "start_text": "Domnul Lucian Trufin:",
        "start_index": 19868,
        "end_text": "Doamna Alina-Ștefania Gorghiu:",
        "end_index": 21474,
        "text": " \nMulțumesc, doamna președinte. \nStimați colegi, \nSuntem  în  fața  unui  vot  important,  de  aprobare  a  Ordonanței  de  urgență  a  Guvernului \nnr.120/2022 prin care se instituie trei programe de investiții pentru zona montană. \n- 10 - \n   \nRomânia are un teritoriu montan vast, cu resurse naturale importante, care astăzi nu sunt \nvalorificate la maximum. \nÎn fapt, Guvernul României, prin Ministerul Agriculturii și Dezvoltării Rurale, finanțează trei \nscheme de ajutor de stat care se adresează fermierilor, producătorilor și procesatorilor care locuiesc și \nîși desfășoară activitatea economică în acest areal montan depopulat în ultimul timp. \nProgramele create, pentru care s-au alocat bugete importante, sunt: Programul de investiții \npentru înființarea centrelor de colectare și/sau prelucrare a laptelui în zona montană, Programul de \ninvestiții pentru înființarea stânelor montane, Programul de investiții pentru înființarea centrelor de \ncolectare și prelucrare primară a fructelor de pădure, a ciupercilor și/sau a plantelor medicinale și \naromatice din flora spontană. \nFinanțarea acestor investiții pornește de la o rată de 40% și poate ajunge la o rată de 90%, dacă \naplicantul este cooperativă agricolă sau grup de producători. \nToate cele trei programe vor contribui activ în dezvoltarea activității agricole în zona montană, \niar impactul va fi resimțit în mai multe sectoare economice. \nÎl felicit pe domnul ministru Petre Daea pentru crearea și finanțarea acestor trei scheme de investiții. \nGrupul PSD susține și votează acest proiect legislativ. \nMulțumesc. \n"
    },
    "18": {
        "start_text": "Doamna Alina-Ștefania Gorghiu:",
        "start_index": 21474,
        "end_text": "Domnul George Scarlat:",
        "end_index": 21663,
        "text": " \nMulțumesc domnului senator Trufin. \nDacă mai există… \nDomnul președinte al Comisiei de agricultură – microfonul central –, domnul senator Scarlat. \nVă rog. \n"
    },
    "19": {
        "start_text": "Domnul George Scarlat:",
        "start_index": 21663,
        "end_text": "Doamna Alina-Ștefania Gorghiu:",
        "end_index": 23791,
        "text": " \nMulțumesc, doamna președintă. \nStimați colegi, \nÎn primul rând, vreau să mulțumesc Guvernului Nicolae Ciucă pentru că a găsit resursele \nfinanciare de a finanța aceste programe. E cunoscut faptul că acest pachet legislativ de a sprijini zona \nmontană și, în special, fermierii din zona montană există și datează încă din 2018 – 2017, chiar, și \n2018 votat în Parlamentul României. \nDin păcate, acest pachet legislativ, ca scheme de ajutor de stat pentru fermieri, nu a fost \nnotificat Comisiei Europene și de aceea a fost întârziat în a fi aplicat și a  veni real în sprijinul \nproducătorilor atât de produse lactate, cât și de fructe de pădure, așa cum spunea colegul meu – o să-l \ncompletez doar. Și, ținând cont de acest context geopolitic pe care-l traversăm cu toții, trebuie să \n- 11 - \n   \nînțelegem că securitatea alimentară are un rol semnificativ și cu atât mai important cu cât, din datele \nstatistice, autoconsumul este asigurat încă din gospodăriile țărănești și din fermele mici. \nProgramul stâna montană are un buget de 34,6 milioane de lei, centrele de colectare/prelucrare \nlapte – 92 de milioane de lei, centrele de prelucrare fructe, ciuperci și plante – 93 de milioane de lei. \nOrice beneficiar care dorește să aplice poate fi sprijinit cu până la 300 de mii de lei, în cazul \ncelor care doresc modernizarea stânelor, pentru procesarea de lapte/colectare – 500 000 de lei, pentru \ncolectare și prelucrare – 1 700 000 de lei, deci o sumă semnificativă, pentru cei care doresc doar să \nfacă prelucrare în zona montană – 1 900 000 de lei. \nToate aceste programe sunt necesare pentru, încă o dată mai repet, sustenabilitatea micilor \nproducători și, bineînțeles, pentru completarea în lanțul alimentar cu produse de o valoare ridicată, \npentru că e cunoscut faptul că produsele obținute în micile gospodării și în micile ferme sunt cu \nmult mai valoroase din punct de vedere nutrițional decât ceea ce găsim, din păcate,  pe raftul \nmarilor rețele comerciale. \nGrupul Partidului Național Liberal cu siguranță va vota acest proiect de lege de aprobare a \nOrdonanței nr.120. \nVă mulțumesc. \n"
    },
    "20": {
        "start_text": "Doamna Alina-Ștefania Gorghiu:",
        "start_index": 23791,
        "end_text": "Domnul Eugen Pîrvulescu (de la prezidiu):",
        "end_index": 23939,
        "text": " \nMulțumesc, domnule președinte. \nNu mai… Domnule senator, aveți cuvântul. \nDomnul Neagu. \nNu mai există nimeni, nu? \n"
    },
    "21": {
        "start_text": "Domnul Eugen Pîrvulescu (de la prezidiu):",
        "start_index": 23939,
        "end_text": "Doamna Alina-Ștefania Gorghiu:",
        "end_index": 23987,
        "text": " \nNu. \n"
    },
    "22": {
        "start_text": "Doamna Alina-Ștefania Gorghiu:",
        "start_index": 23987,
        "end_text": "Domnul Ionuț Neagu:",
        "end_index": 24028,
        "text": " \nVă rog. \n"
    },
    "23": {
        "start_text": "Domnul Ionuț Neagu:",
        "start_index": 24028,
        "end_text": "Doamna Alina-Ștefania Gorghiu:",
        "end_index": 24686,
        "text": " \nMulțumesc, doamna președinte. \nStimați colegi, \nStimate colege, \nÎn sfârșit, Guvernul României vine, la presiunea AUR, cu un program benefic românilor – \nîncurajarea  micilor  întreprinzători,  libera  inițiativă.  Mai  mult  decât  atât,  excelent  era  dacă  acest \nprogram se dezvolta prin fonduri europene. E bine și așa însă. \n- 12 - \n   \nPoate, înainte de această ordonanță de urgență, era mai… nu știu, mai bine dacă se încuraja \ndezvoltarea și creșterea numărului de animale în zona montană și, mai mult decât atât, poate un \nprogram prin care românii să fie încurajați să se mute în aceste zone rurale de la munte. \nMulțumesc. \n"
    },
    "24": {
        "start_text": "Doamna Alina-Ștefania Gorghiu:",
        "start_index": 24686,
        "end_text": "Domnul Lucian Trufin:",
        "end_index": 24963,
        "text": " \nMulțumesc. (Discuții.) \nTeoretic, este un vorbitor de grup, de aceea o să vă rog să interveniți foarte scurt, pentru că nu e \nîn regulă să încalc hotărârea de la începutul plenului și să dăm naștere, pe urmă, la tot felul de discuții. \nVă rog. \n"
    },
    "25": {
        "start_text": "Domnul Lucian Trufin:",
        "start_index": 24963,
        "end_text": "Doamna Alina-Ștefania Gorghiu:",
        "end_index": 25235,
        "text": " \nMulțumesc, doamna președintă, dar trebuie să spunem adevărul. \nProgramele au fost instituite încă din 2018 de PSD, au fost susținute, așa cum a spus și domnul \npreședinte, iar cele trei programe la asta vor duce, la creșterea numărului de animale. \n"
    },
    "26": {
        "start_text": "Doamna Alina-Ștefania Gorghiu:",
        "start_index": 25235,
        "end_text": "Domnul Eugen Pîrvulescu (de la prezidiu):",
        "end_index": 26820,
        "text": " \nMulțumesc pentru precizare. \nDeclar dezbaterile închise. \nRămâne și punctul 2 la vot final. \n* \nLa  punctul  3,  Proiectul  de  lege  pentru  aprobarea  Ordonanţei  de  urgenţă  a  Guvernului \nnr.121/2022 privind stabilirea unor măsuri de punere la dispoziție pe piață a unor produse fertilizante și \npentru modificarea Legii nr.232/2010 privind regimul de import al mostrelor de îngrășăminte și al \nîngrășămintelor. (L585/2022) \nRaportul Comisiei de agricultură este de admitere, cu amendamente admise, a proiectului de \nlege privind aprobarea ordonanței. \nProiectul de lege face parte din categoria legilor ordinare. \nSenatul este primă Cameră sesizată. \nÎncepem dezbaterile generale. \nNu avem înscrieri la cuvânt. \nProiectul rămâne la vot final. \n* \nLa  punctul  4,  Proiectul  de  lege  pentru  aprobarea  Ordonanţei  de  urgenţă  a  Guvernului \nnr.122/2022 privind unele măsuri pentru proiectele de infrastructură de transport, proiectele pentru \ndezvoltarea  infrastructurii  de  management  integrat  al  deşeurilor,  proiectele  privind  îmbunătăţirea \n- 13 - \n   \nsistemului de răspuns la risc şi proiectele privind investiţii în infrastructuri spitaliceşti, finanţate din \nfonduri externe nerambursabile, precum şi pentru modificarea unor acte normative. (L586/2022) \nRaportul comun al Comisiei pentru afaceri europene și Comisiei pentru transporturi este de \nadmitere a proiectului de lege pentru aprobarea ordonanței. \nProiectul face parte din categoria legilor ordinare. \nSenatul este primă Cameră sesizată. \nÎncepem dezbaterile generale. \n"
    },
    "27": {
        "start_text": "Domnul Eugen Pîrvulescu (de la prezidiu):",
        "start_index": 26820,
        "end_text": "Doamna Alina-Ștefania Gorghiu:",
        "end_index": 26873,
        "text": " \nNu avem. \n"
    },
    "28": {
        "start_text": "Doamna Alina-Ștefania Gorghiu:",
        "start_index": 26873,
        "end_text": "Domnul Ştefan Pălărie:",
        "end_index": 27391,
        "text": " \nProiectul rămâne la vot final, nefiind înscrieri la dezbateri generale. \n* \nLa  punctul  5,  Propunerea  legislativă  pentru  modificarea  și  completarea  Legii  educației \nnaționale nr.1/2011, cu modificările și completările ulterioare. (L413/2022) \nRaportul Comisiei de învățământ este de respingere. \nPropunerea face parte din categoria legilor ordinare. \nSenatul este primă Cameră sesizată. \nDezbateri generale. (Discuții.) \nDomnul senator Pălărie. \nVă rog, vă invit la microfon. \n"
    },
    "29": {
        "start_text": "Domnul Ştefan Pălărie:",
        "start_index": 27391,
        "end_text": "Doamna Alina-Ștefania Gorghiu:",
        "end_index": 29924,
        "text": " \nMulțumesc, doamna președinte de ședință. \nStimate colege, \nStimați colegi, \nNe-am uitat cu mare atenție pe lista inițiatorilor acestui proiect de lege, nu de alta, dar rar ne \neste… avem ocazia să spunem că avem și inițiative bune din partea altor partide. \nE o inițiativă care-și propune, pe scurt, să distrugă o discriminare care se aplică astăzi, și anume \ncopiii din România să aibă două etichete puse pe spate: cei care învață în învățământul de stat și cei \ncare învață în învățământul privat, ca și când nu ar fi tot copii și tot copiii României sau cetățeni ai \nRomâniei. De ce spunem că sunt două etichete și e o discriminare, pentru maniera în care se acordă \nbursele, acest instrument al Ministerului Educației, care are două scopuri principale: pe de o parte, să \nasigure accesul copiilor la educație și să intervină corectiv, inclusiv prin pachete financiare, acolo unde \n- 14 - \n   \nfamiliile acestor copii se află în situații de strâmtorare financiară și, doi, să stimuleze performanța, \noferind niște stimulente financiare pentru copiii care învață bine. \nDeși nu a venit din Grupul USR, am urmărit cu atenție și este o inițiativă foarte bună, și anume \no inițiativă care să remedieze această nedreptate, această discriminare. Mai mult decât atât, iar puțin cu \nmirare, am constatat că a existat și analiză de impact bugetar – discutăm de 4,3 milioane de lei, \nraportat la 1,4 miliarde de lei, fondul de burse acordat astăzi, deci o picătură în ocean. Această \ndiscriminare, înlăturată, ar costa puțin statul român. \nȘi, mai mult decât atât, sigur că e o chestiune la care nu ai cum să nu reacționezi atunci când \nvezi că sunt dați bani pentru ca angajați ai Ministerului de Interne să poată să iasă la pensie mult mai \ndevreme, în schimb sunt tăiați bani de la copiii României, pe criteriul etichetelor de care spuneam: \nînvățământ de stat sau învățământ privat. \nNe-am opus în cadrul Comisiei de învățământ la ideea acordării unui raport de respingere la \naceastă inițiativă. O să ne opunem și la votul de astăzi, la asumarea în plenul Parlamentului a unui \nraport de respingere. \nȘi mai spunem că nu prea mai înțelegem de ce câțiva inițiatori, inclusiv de la PSD, care au avut \no inițiativă bună ajung să fie în partidul care le respinge prin vot inițiativa aceea bună și care ar fi făcut \nmult bine în rândul elevilor. Dacă în continuare situația rămâne la fel, vă așteptăm în USR cu drag, să \nfacem lucruri bune și să și votăm pentru ceea ce face lucruri bune în România. \nVă mulțumesc. \n"
    },
    "30": {
        "start_text": "Doamna Alina-Ștefania Gorghiu:",
        "start_index": 29924,
        "end_text": "Doamna Elena-Simona Spătaru:",
        "end_index": 31007,
        "text": " \nMai există și alte solicitări? \nMulțumesc. \nAtunci, punctul 5 va rămâne la vot final. \nLa punctul 6 știți că a fost votată retrimiterea la comisie. \n* \nLa Punctul 7, Propunerea legislativă pentru completarea şi  modificarea art.269 din  Legea \neducaţiei naţionale nr.1/2011. (L415/2022) \nRaportul  comun  al  Comisiei  de  muncă,  Comisiei  de  învățământ  este  de  respingere  a \npropunerii legislative. \nFace parte din categoria legilor ordinare propunerea și suntem primă Cameră sesizată. \nLa dezbateri generale există înscrieri la cuvânt? Nu. \nProiectul rămâne la vot final. \nLa punctul 8 am retrimis la comisie. \n- 15 - \n   \n* \nLa punctul 9, Propunerea legislativă pentru completarea Ordonanței Guvernului nr.21/1992 \nprivind protecția consumatorilor. (L381/2022) \nRaportul Comisiei juridice este de admitere, cu amendamente admise, a propunerii legislative. \nPropunerea face parte din categoria legilor ordinare. \nSenatul este primă Cameră sesizată. \nDacă există înscrieri la cuvânt pentru dezbateri generale. \nDoamna senator Spătaru, vă rog. \n"
    },
    "31": {
        "start_text": "Doamna Elena-Simona Spătaru:",
        "start_index": 31007,
        "end_text": "Doamna Alina-Ștefania Gorghiu:",
        "end_index": 33286,
        "text": " \nMulțumesc, doamna președintă. \nÎn legătură cu acest proiect, stimați colegi – o propunere legislativă a colegilor de la PNL care-și \npropun ca funcționarii din aparatul de specialitate al primăriei să meargă pe urmele băbuțelor care \nvând pătrunjel. Nu știu dacă v-ați uitat pe ordinea de zi, dar despre asta-i vorba. \nDeși avem un cadru legal absolut suficient, de care se pot folosi la acest moment orice primar și \naparatul său pentru a combate acțiunile de comerț ilegal, respectiv au la îndemână Poliția Locală – și \nam să vă citesc din Legea nr.155/2010, art.10: Poliția Locală are și atribuția de a acționa „pentru \nrespectarea  normelor  legale  privind  desfășurarea  comerțului  stradal  și  a  activităților  comerciale, \nrespectiv a condițiilor și a locurilor stabilite de autoritățile administrației publice locale”  –, o să \nobservați  că  această  propunere  legislativă  creează  un  paralelism,  pentru  că  adaugă  la  personalul \nAutorității Naționale pentru Protecția Consumatorului și Poliția Locală, ceea ce nu se poate și este \nneconstituțional, pe de o parte. \nPe de altă parte, așa cum vă spuneam, nu putem găsi oportunitatea acestui act normativ prin \ncare astfel de acțiuni de comerț ilegal să fie combătute cu Poliția Națională, cu Jandarmeria. Deci \npunem la dispoziția primarului aceste măsuri, practic, suplimentare plus personal, funcționar propriu \ndin aparatul primarului. Ce calificare să aibă aceste persoane pentru a merge și a ridica persoanele \ncare, cum spuneam… cred că suntem cu toții… totuși, trăim în această țară, ne plimbăm pe stradă, \nobservăm în jurul piețelor cine face acest mic comerț ilegal. Nu este normal și nu este firesc ca la acest \nmoment să adăugăm la cadrul legislativ existent și Jandarmeria, și Poliția Națională pe urmele acestor \noameni simpli. Consider că oricare primar are la acest moment și Poliția Locală, potrivit legii, de \nasemenea are, dacă-și ține în mână piețele organizate, are toate prevederile legale pentru a avea un \ncadru corect pentru desfășurarea comerțului. \nAșa încât o să votăm împotriva acestei inițiative, care, din păcate, deși a fost criticată și de \nAutoritatea Națională pentru Protecția Consumatorului, a primit un raport pozitiv. \n- 16 - \n   \nMulțumesc. \n"
    },
    "32": {
        "start_text": "Doamna Alina-Ștefania Gorghiu:",
        "start_index": 33286,
        "end_text": "Doamna Diana Iovanovici-Șoșoacă:",
        "end_index": 33417,
        "text": " \nMulțumesc frumos, doamna senator. \nDoamna senator Șoșoacă. \nMicrofonul 3 să-l deschideți, vă rog. \n"
    },
    "33": {
        "start_text": "Doamna Diana Iovanovici-Șoșoacă:",
        "start_index": 33417,
        "end_text": "Doamna Alina-Ștefania Gorghiu:",
        "end_index": 34721,
        "text": " \nMulțumesc frumos. \nNu știu dacă știți cum funcționează Poliția Locală. Poliția Locală, din punctul meu de vedere și \nal multor altora, ar trebui desființată. Nu poți să pui bazele pe Poliția Locală, din care cei mai mulți \nnici măcar nu denotă că ar avea opt clase, care folosesc forța pumnului. Nu mai vorbim să pui \njandarmii și Poliția – într-adevăr, cum spunea și doamna senator – să fie în slujba primarului… pentru \nce? Pentru a lua niște bieți oameni din piață care își mai vând și ei câteva fire de pătrunjel și de mărar? \nM-ar  interesa  să  știu  de  ce  nu  vă  porniți  acest  atac  împotriva  multinaționalelor  care-și \nexternalizează profitul. De ce nu vă duceți către, de exemplu, traficul de droguri făcut de către cei care \nsunt puși să ne ferească de traficul de droguri? De exemplu, se rețin aceste droguri, după care sunt puse \nîn vânzare de către cei de la DIICOT, de către jandarmi, de către cei de la Antitero și așa mai departe. \nCred că astea sunt problemele grave ale României, nu să punem Poliția Locală pe bietele bătrâne care-și \nmai câștigă și ele un 10 lei pe zi ca să poată să trăiască într-o țară în care nimeni nu se gândește la ele. \nCu tot respectul, desființați Poliția Locală, nu o puneți să facă alte abuzuri. \nMulțumesc frumos. \n"
    },
    "34": {
        "start_text": "Doamna Alina-Ștefania Gorghiu:",
        "start_index": 34721,
        "end_text": "",
        "end_index": 34721,
        "text": ""
    },
    "35": {
        "start_text": "",
        "start_index": 34721,
        "end_text": "Domnul Ion-Dragoș Popescu:",
        "end_index": 35517,
        "text": "Doamna Alina-Ștefania Gorghiu: \nMai există alte solicitări? \nNu mai există, proiectul rămâne la vot final. \n* \nPunctul 10, Proiectul de lege pentru aprobarea Ordonanţei de urgenţă a Guvernului nr.123/2022 \nprivind modificarea Legii nr.129/2019 pentru prevenirea şi combaterea spălării banilor şi finanţării \nterorismului, precum şi pentru modificarea şi completarea unor acte normative. (L590/2022) \nRaportul Comisiei juridice este de admitere a proiectului de lege privind aprobarea ordonanței. \nProiectul face parte din categoria legilor ordinare și se adoptă cu votul majorității senatorilor prezenți. \nSenatul este primă Cameră sesizată. \nDomnule Popescu, doriți să luați cuvântul? \nVă rog, microfonul 2. \nVă rog să-i… domnule Veștea, la punctul acesta doriți să luați cuvântul? \n- 17 - \n   \n"
    },
    "36": {
        "start_text": "Domnul Ion-Dragoș Popescu:",
        "start_index": 35517,
        "end_text": "Doamna Alina-Ștefania Gorghiu:",
        "end_index": 36118,
        "text": " \nMulțumesc, doamna președintă. \nAceastă ordonanță și proiectul de lege respectiv vin ca răspuns la o procedură de infringement \ndeclanșată împotriva statului român. Și aș vrea să atrag atenția dumneavoastră, colegilor noștri, că \nîmpotriva statului român sunt deschise 74 de proceduri de infringement. Și cred că noi, ca stat, \nRomânia, ar trebui să ne gândim foarte bine ce direcție alegem: alegem calea europeană sau, nefăcând \nnimic și așteptând câte doi ani pentru fiecare procedură, poate alegem calea promisă de unii dintre \ncolegii noștri aici, în sală? \nMulțumesc. \n"
    },
    "37": {
        "start_text": "Doamna Alina-Ștefania Gorghiu:",
        "start_index": 36118,
        "end_text": "Doamna Silvia-Monica Dinică:",
        "end_index": 36244,
        "text": " \nDoamna senator Dinică, aveți cuvântul. \nTot microfonul 2 vă rog să-l deschideți. \nMulțumesc. \n"
    },
    "38": {
        "start_text": "Doamna Silvia-Monica Dinică:",
        "start_index": 36244,
        "end_text": "Doamna Alina-Ștefania Gorghiu:",
        "end_index": 36974,
        "text": " \nMulțumesc frumos. \nDa, într-adevăr, astăzi, practic, prin acest proiect eliminăm această excepție, pentru că în legea \nadoptată în 2019, Legea nr.129/2019 privind combaterea spălării banilor și finanțării terorismului, \napărea această excepție în privința declarării beneficiarului real pentru companiile de stat și regiile \nautonome și, da, din păcate, a fost nevoie de avizul Comisiei Europene ca să constatăm că de fapt am \ntranspus o directivă insuficient. Și să nu uităm că totuși suntem în proces de aderare la OECD și \nperformanța și agilitatea companiilor de stat sunt elemente esențiale. \nNoi vom vota… Grupul parlamentar al senatorilor USR va vota pentru raportul de admitere. \nMulțumesc. \n"
    },
    "39": {
        "start_text": "Doamna Alina-Ștefania Gorghiu:",
        "start_index": 36974,
        "end_text": "Domnul Cristinel-Gabriel Berea:",
        "end_index": 37554,
        "text": " \nVă mulțumesc, doamna senator. \nNemaifiind înscrieri la cuvânt, punctul 10 rămâne la vot final. \n* \nLa punctul 11, Propunerea legislativă privind completarea Ordonanței de urgență a Guvernului \nnr.195/2002 privind circulația pe drumurile publice. (L455/2022) \nRaportul comun al Comisiei juridice și Comisiei de apărare este de admitere, cu amendamente \nadmise, a propunerii legislative. \nPropunerea face parte din categoria legilor ordinare și suntem primă Cameră sesizată. \nÎncepem dezbaterile. \n- 18 - \n   \nDomnule senator Berea, aveți cuvântul. \n"
    },
    "40": {
        "start_text": "Domnul Cristinel-Gabriel Berea:",
        "start_index": 37554,
        "end_text": "Doamna Alina-Ștefania Gorghiu:",
        "end_index": 38277,
        "text": " \nVă mulțumesc, doamna președintă. \nStimați colegi, \nExistă în România anomalii în legi, ca să nu le spun legi proaste. Posibil ca unele, de-a lungul \ntimpului, să fi servit unor anumite grupuri de interese, altele, cum este și cazul de față, au rămas așa \ndin vremuri de mult uitate. Practic, proiectul de lege își propune să repare o astfel de anomalie. \nProiectul de lege elimină obligativitatea ca motocicliștii să dețină trusă, triunghiuri și extinctor. \nÎn comise au fost dezbateri foarte interesante. Cum a spus și doamna președintă, raportul este \nfavorabil și, în numele comunității moto, vreau să vă invit să susțineți acest proiect și să vă mulțumesc \npentru votul dumneavoastră. \n"
    },
    "41": {
        "start_text": "Doamna Alina-Ștefania Gorghiu:",
        "start_index": 38277,
        "end_text": "Domnul Cristinel-Gabriel Berea:",
        "end_index": 38884,
        "text": " \nVă mulțumesc pentru intervenție. \nNemaiexistând alte luări de cuvânt, punctul 11 rămâne la vot final. \n* \nPunctul 12, Propunerea legislativă privind modificarea și completarea Ordonanței de urgență a \nGuvernului nr.195 din 12 decembrie 2002 privind circulația pe drumurile publice – republicată. (L472/2022) \nRaportul Comisiei juridice și Comisiei pentru apărare este de respingere a propunerii. \nPropunerea legislativă face parte din categoria legilor ordinare. \nSenatul este primă Cameră sesizată. \nTot domnul Berea? \nDomnule senator Berea, la microfonul central, vă rog. \n"
    },
    "42": {
        "start_text": "Domnul Cristinel-Gabriel Berea:",
        "start_index": 38884,
        "end_text": "Doamna Alina-Ștefania Gorghiu:",
        "end_index": 40027,
        "text": " \nDa, doamna președintă, vă mulțumesc din nou. \nAvem mai multe probleme noi ca societate. Una dintre ele vizează obținerea permisului de \nconducere. Nu știu dacă știți, dar, cel puțin în Iași, în momentul în care un elev termină cursurile auto, \ndepune dosarul la Poliție, așteaptă trei luni de zile, dă examenul teoretic. În condițiile în care-l ia, mai \nașteaptă trei sau patru luni de zile până să poată susține examenul la stradă. \nProiectul pe care colegii mei l-au propus elimină toate problemele astea. Și cei din coaliția de \nguvernare au decis că nu este bun, nu este oportun. \nHaideți să vă citesc ce propune efectiv proiectul: \n- propune micșorarea termenelor între înscrierea la școala de șoferi și examen – se pare că nu e \no măsură bună; \n- 19 - \n   \n- permite posibilitatea de a da examen oriunde în țara asta – se pare că nici asta nu este o \nmăsură bună; \n- și permite ca instructorul să poată asista la examinare, ca să mai reducă presiunea de pe elev – se \npare că în accepțiunea celor de la conducere nici asta nu este o măsură bună. \nNoi ne vom opune la raportul de respingere. \nMulțumesc. \n"
    },
    "43": {
        "start_text": "Doamna Alina-Ștefania Gorghiu:",
        "start_index": 40027,
        "end_text": "Domnul Ionel-Dănuț Cristescu:",
        "end_index": 40157,
        "text": " \nMulțumesc. \nNemaifiind… scuzați-mă vă rog. \nDomnule senator, aveți cuvântul, microfonul central. \n"
    },
    "44": {
        "start_text": "Domnul Ionel-Dănuț Cristescu:",
        "start_index": 40157,
        "end_text": "Doamna Alina-Ștefania Gorghiu:",
        "end_index": 43356,
        "text": " \nMulțumesc, doamna  președintă. \nAm înțeles că inițiativa colegilor de la USR ar rezolva foarte multe probleme. De fapt, inițiativa \nnu rezolvă nimic și creează și mai multe probleme. \nCând vorbim de obținerea permisului de conducere, vorbim de o treabă foarte serioasă, pentru \ncă în expunerea de motive a colegilor de la USR se vorbește de siguranță rutieră. Păi, când vorbim de \nsiguranță rutieră, nu putem să lăsam instructorul auto să examineze, dragi colegi. Nu este posibil așa ceva. \nPe de altă parte, nu cred că este oportun ca pregătirea practică să se efectueze după ce cursantul \na fost admis la proba teoretică. În primul rând, cresc timpii de așteptare pentru cursanți, or scopul \ninițiativei dumneavoastră a fost acela de a scădea timpii. De ce? Pentru că, o dată, așteptăm să termine \ncu proba teoretică, ulterior să facă proba practică. Adică dumneavoastră, de fapt și de drept, doriți să se \nmărească timpul de așteptare. \nPe de altă parte, în condițiile în care aceștia nu reușesc să fie admiși la proba teoretică, renunță \nfoarte ușor și nu vor mai dori să obțină permisul de conducere. De asemenea, eu vă spun, că eu m-am \nconsultat și cu școlile de conducători auto, și cu cetățenii cursanți. Nu știu dacă ați fost vreodată într-o \nșcoală de conducători auto. Eu am fost de foarte multe ori. De asemenea, rata de promovare va fi \nscăzută, iar școlile de conducători auto vor avea pierderi economice semnificative. Nu știu dacă i-ați \nîntrebat pe aceștia. \nDe  asemenea,  nu  cred  că  este  oportun  ca  instructorul  auto  să  participe  la  desfășurarea \nexamenului. O dată, se afectează timpul unui instructor pentru pregătirea practică cu alți candidați și al \ndoilea element este acela că prezența examinatorului în partea din dreapta dă posibilitatea aprecierii \naptitudinilor necesare conducerii în siguranță a cursantului. \n- 20 - \n   \nPăi, cum vă imaginați dumneavoastră că examinatorul stă în spate, în spate în autovehicul, și \ndumneavoastră vorbiți în expunerea de motive de siguranță rutieră?! Stimați colegi, haideți să fim mai \natenți. Obținerea permisului de conducere nu este o joacă. \nDe asemenea, nu este oportună nici susținerea probelor în alt județ decât în acela de domiciliu – \nscade posibilitatea de previzionare a numărului de solicitări în vederea asigurării unor servicii de \ncalitate și va crea un haos la numite direcții de regim permise și înmatriculare a autovehiculelor. \nE, și aici este o problemă, stimați colegi, cu migrarea asta. Poate ați auzit că în anii trecuți au \nfost niște probleme, prin anumite județe, unde se duceau unii și se înscriau pe acolo și își făceau \ndomiciliul pe acolo ca să poată să obțină permisul de conducere. Nu cumva ne întoarcem puțin în timp? \nV-am spus care sunt motivele: nu este oportun absolut deloc, pentru că se vor crea cozi \ninterminabile la anumite direcții, și mai ales în București. Și, pe de altă parte, la art.2 din inițiativă vă \naduc la cunoștință că HG nr.85/2003, la care textul face referire, este abrogată de HG nr.1391/2006. \nAșa  că  vă  spun  că  inițiativa nu  este  proastă,  e  foarte  proastă și noi  vom  vota  pentru \nrespingerea acesteia. \nMulțumesc. \n"
    },
    "45": {
        "start_text": "Doamna Alina-Ștefania Gorghiu:",
        "start_index": 43356,
        "end_text": "Domnul Claudiu-Marinel Mureșan:",
        "end_index": 43816,
        "text": " \nMulțumesc, domnule senator Cristescu. \nDacă nu mai există înscrieri la cuvânt, proiectul va rămâne la vot final. \n* \nPunctul 13, Propunerea legislativă privind registrul unic de control. (L465/2022) \nRaportul Comisiei pentru buget este de respingere a propunerii legislative. \nPropunerea face parte din categoria legilor ordinare. \nSenatul e primă Cameră sesizată. \nVă invit, domnule senator, plăcerea este a mea să vă ascult. \n"
    },
    "46": {
        "start_text": "Domnul Claudiu-Marinel Mureșan:",
        "start_index": 43816,
        "end_text": "Doamna Alina-Ștefania Gorghiu:",
        "end_index": 46585,
        "text": " \nVă mulțumesc, vă mulțumesc frumos, doamna președinte. \nDoamnelor și domnilor senatori, \nContribuabilul  român  are  obligația  de  a  achiziționa  registrul  de  control,  în  baza  Legii \nnr.252/2003. Achiziția se poate face doar la organul fiscal la care este domiciliat agentul economic și \ndoar cu deplasarea fizică la sediile organului fiscal. Există, după cum știți, numeroase cazuri în care \nregistrul nu este pe stoc și reprezentantul societății trebuie să se întoarcă fizic, să mai încerce o dată, să \nîncerce de două ori sau ori de câte ori este necesar. Tot acest du-te-vino, evident, implică costuri pentru \ncontribuabili, pierdere de timp și energie consumată absolut fără sens. \n- 21 - \n   \nVorbim zilnic despre digitalizare, un proces, altminteri, esențial pentru România, care se vrea \nîn pas cu practicile și tehnologia anului 2022, dar senzația generală este că procesul acesta vizează mai \nmult contribuabilii și mai puțin statul. De ce spun asta? Pentru că, spre exemplu, toți contribuabilii \npersoane fizice sunt obligați să se înregistreze în SPV, pentru că organele fiscale nu acceptă nicio altă \nformă de comunicare cu aceștia, dar aceleași organe fiscale cer firmelor un registru unic de control în \nformat fizic, un caiet banal, care mai trebuie și arhivat timp de cinci ani. \nAcesta este motivul pentru care proiectul pe care l-am inițiat alături de colegii mei Anca Dragu \nși Narcis Mircescu își propune să introducă drept regulă generală utilizarea unei aplicații denumite \n„Registrul unic de control electronic”, pusă la dispoziția contribuabililor de Ministerul de Finanțe, și \ndoar ca excepție și prin opțiune utilizarea registrului unic de control în format fizic. \nAm fost surprins să văd motivarea Ministerului de Finanțe, care realmente s-a chinuit să \nexplice motivele pentru care nu susține legea. Să mă ierte reprezentantul Ministerului Finanțelor, dar \nam auzit numai explicații fără conținut și o rezoluție tristă, care ne arată din nou distanța care există, \ndin păcate, între stat și mediul de afaceri. Aș zice că e cam distanța dintre anul 2003, anul în care a \nfost reglementat registrul unic de control fizic, și anul 2022, an în care, iată, noi propunem o \nvariantă electronică. \nLe transmit reprezentanților Ministerului de Finanțe, deși ar trebui să știe deja, că firmele sunt \nîmpovărate de  costuri  administrative, de costuri de raportare, de costuri  de conformare și,  peste \nmăsură, sătule de dosare cu șină. \nȘi dumneavoastră, stimați colegi, vă transmit că aveți astăzi șansa de a vota un proiect USR bun \nși necesar. Vă rog să votați inițiativa noastră, pentru a face un pas în plus către normalitate, votând \npentru registrul unic de control electronic. \nVă mulțumesc frumos. \n"
    },
    "47": {
        "start_text": "Doamna Alina-Ștefania Gorghiu:",
        "start_index": 46585,
        "end_text": "Domnul Ionuț Neagu:",
        "end_index": 47550,
        "text": " \nMulțumesc domnului senator Mureșan. \nDacă din partea celorlalte grupuri mai există intervenții. \nDacă nu, punctul 13 rămâne la vot final. \n* \nDat fiind faptul că este ora 16.00, o să vă rog, stimați colegi, să votăm prelungirea dezbaterilor \npână la – v-aș sugera – punctul 20, dacă n-aveți dumneavoastră alte propuneri. \nÎn regulă, supun la vot această propunere. \nCine este pentru… rog, vot, scuzați. \nCu 87 de voturi pentru, un vot împotrivă, o abținere, am prelungit dezbaterile generale. \n- 22 - \n   \n* \nLa  punctul  14,  Propunerea  legislativă  pentru  completarea  art.291  din  Legea  nr.227/2015 \nprivind Codul fiscal, cu modificările și completările ulterioare. (L470/2022) \nRaportul Comisiei de buget este de respingere a propunerii legislative. \nPropunerea face parte din categoria legilor ordinare. \nSenatul este primă Cameră sesizată. \nÎncepem dezbaterile. \nNu sunt înscrieri… \nDomnule Neagu, vă rog, aveți cuvântul. \n"
    },
    "48": {
        "start_text": "Domnul Ionuț Neagu:",
        "start_index": 47550,
        "end_text": "Doamna Alina-Ștefania Gorghiu:",
        "end_index": 47983,
        "text": " \nMulțumesc, doamna președintă. \nDa, această ordonanță de urgență propune modificarea Codului fiscal. Din păcate, nu știu, \nGuvernul promite un Cod fiscal previzibil, dar în același timp e modificat acest Cod fiscal an de an, de \nzeci de ori. \nÎn același timp, noi nu putem să votăm împotriva reducerii TVA-ului la 5% pentru transportul \nîn comun, așa că este un proiect de lege care e un pic ambiguu. \nMulțumim. \n"
    },
    "49": {
        "start_text": "Doamna Alina-Ștefania Gorghiu:",
        "start_index": 47983,
        "end_text": "Doamna Evdochia Aelenei:",
        "end_index": 49476,
        "text": " \nMulțumesc. \nNemaifiind alte înscrieri la cuvânt, punctul 14 rămâne la vot final. \n* \nLa punctul 15, Propunerea legislativă pentru modificarea și completarea Legii nr.227/2015 \nprivind Codul fiscal. (L461/2022) \nRaportul Comisiei pentru buget este de respingere a propunerii legislative. \nPropunerea face parte din categoria legilor ordinare. \nSenatul este primă Cameră sesizată. \nDezbateri generale, înscrieri la cuvânt? \nNu există, punctul 15 rămâne la vot final. \n* \nPunctul 16, Propunerea legislativă pentru modificarea și completarea Ordonanței Guvernului \nnr.27/2011 privind transporturile rutiere. (L460/2022) \nRaportul Comisiei de transporturi este de respingere a propunerii legislative. \n- 23 - \n   \nPropunerea  face  parte  din  categoria  legilor  ordinare  și  se  adoptă  cu  votul  majorității \nsenatorilor prezenți. \nSuntem primă Cameră sesizată. \nÎn cadrul dezbaterilor generale nu există luări de cuvânt. \nProiectul rămâne la vot final. \n* \nPunctul 17, Propunerea legislativă pentru modificarea Ordonanței de urgență a Guvernului nr.155 din \n21 noiembrie 2001 privind aprobarea programului de gestionare a câinilor fără stăpân. (L469/2022) \nRaportul Comisiei pentru administrație este de respingere a propunerii. \nPropunerea  face parte din  categoria legilor  ordinare și  se  adoptă  cu  votul  majorității \nsenatorilor prezenți. \nSenatul e primă Cameră sesizată. \nLa dezbateri generale există înscrieri la cuvânt? \nDoamna Evdochia Aelenei. \n"
    },
    "50": {
        "start_text": "Doamna Evdochia Aelenei:",
        "start_index": 49476,
        "end_text": "Doamna Alina-Ștefania Gorghiu:",
        "end_index": 50907,
        "text": " \nMulțumesc. \nAm primit, probabil că și dumneavoastră, ca și mine, multe e-mailuri de la organizații, de la \nONG-uri care solicită să nu fim de acord cu art.5 și 7, care presupun eutanasierea câinilor agresivi și a \ncelor  accidentați.  Eutanasierea  nu  se  oprește,  ci  se  accentuează,  deoarece  toți  câinii  manifestă \nagresivitate în adăposturi și în relațiile cu hingherii, care-i capturează, după cum știți, brutal, iar \nmajoritatea câinilor de pe străzile României sunt accidentați. \nSoluția ar fi una, rețeaua Foster, care deja funcționează prin Ilfov și care presupune înființarea \nunor rețele de persoane fizice și juridice care pot găzdui câini pe termen limitat, contra cost sau \nvoluntar. Și o altă… o singură metodă a funcționat la nivel mondial, și anume sterilizarea. \nNu există niciun argument pentru a folosi eutanasierea, această metodă barbară, ineficientă și \ncostisitoare. Eutanasierea este interzisă în unele țări, precum Germania. Cetățenii plătesc 1 000 de lei \nlunar pe un câine capturat. Un singur câine nesterilizat generează 60 000 de urmași în șase ani și în \n2023 România va trebui să prezinte în fața ONU ce face pentru a preveni impactul violenței animalelor \nasupra copiilor. Scene de groază se întâmplă la fiecare capturare, întrucât nu se folosesc oameni specializați. \nEu vă propun să ne aplecăm și asupra cetățenilor, să le ascultăm și lor doleanțele. \nMulțumesc. \n"
    },
    "51": {
        "start_text": "Doamna Alina-Ștefania Gorghiu:",
        "start_index": 50907,
        "end_text": "Domnul Ambrozie-Irineu Darău:",
        "end_index": 51476,
        "text": " \nMulțumesc, doamna senator. \nNemaifiind alte înscrieri la cuvânt, rămâne și punctul acesta la vot final. \n- 24 - \n   \n* \nPunctul 18, Propunerea legislativă pentru completarea Ordonanţei de urgenţă a Guvernului \nnr.57/2019 privind Codul administrativ. (L498/2022) \nRaportul Comisiei pentru administrație publică este de admitere a propunerii legislative. \nPropunerea legislativă face parte din categoria legilor organice. \nSenatul este primă Cameră sesizată. \nDeclar deschise dezbaterile generale. \nDomnule senator Darău, aveți cuvântul. \n"
    },
    "52": {
        "start_text": "Domnul Ambrozie-Irineu Darău:",
        "start_index": 51476,
        "end_text": "Doamna Alina-Ștefania Gorghiu:",
        "end_index": 52870,
        "text": " \nMulțumesc, doamnă președintă. \nAceastă  inițiativă  legislativă  prevede  posibilitatea  depunerii  în  format  electronic  a \ndocumentelor necesare pentru înscrierea la concursurile pentru ocuparea funcțiilor publice vacante din \ncadrul autorităților și instituțiilor publice, totodată și obligația prezentării exemplarelor originale doar \nde către candidații declarați admiși la concursul de recrutare. \nPandemia ne-a învățat câteva lucruri și vă reamintesc despre deschiderea posibilității de a \ndepune în format electronic diverse documente la instituțiile publice. Acest lucru a funcționat foarte bine și \nnu cred că ar trebui să eliminăm în totalitate această optimizare în relațiile dintre autorități și cetățeni. \nPrin această inițiativă vrem să asigurăm această posibilitate a depunerii în format electronic a \ntuturor  documentelor  necesare  pentru  concursuri  în  funcții  publice  și  să  asigurăm  astfel  acces \nneîngrădit al cetățenilor la ocuparea acestor posturi, să reducem birocrația și drumurile lungi și repetate \npe care le-ar avea de parcurs. În general, vom propune și vom susține și în viitor soluții pentru \ndebirocratizare și simplificare a vieții oamenilor. \nÎn Comisia de muncă am acordat un aviz favorabil în unanimitate, împreună cu colegii, \nacestei inițiative. \nGrupul USR PLUS va vota pentru raportul de admitere. \nMulțumesc. \n"
    },
    "53": {
        "start_text": "Doamna Alina-Ștefania Gorghiu:",
        "start_index": 52870,
        "end_text": "Domnul Cristian Bordei:",
        "end_index": 53420,
        "text": " \nMulțumesc, domnule senator. \nNemaifiind alte înscrieri la cuvânt, și acest punct va rămâne la vot final. \n(Discuții la prezidiu.) \n* \nPropunerea legislativă pentru completarea Legii nr.227/2015 privind Codul fiscal. (L519/2022) \nVorbim despre un raport al Comisiei de buget, care e de admitere, cu amendamente admise. \n- 25 - \n   \nPropunerea face parte din categoria legilor ordinare. \nSenatul este primă Cameră sesizată. \nDezbateri generale, dacă există înscrieri la cuvânt. \nDomnule senator Bordei, aveți cuvântul. \n"
    },
    "54": {
        "start_text": "Domnul Cristian Bordei:",
        "start_index": 53420,
        "end_text": "Doamna Alina-Ștefania Gorghiu:",
        "end_index": 56954,
        "text": " \nMulțumesc, doamnă președinte. \nAcest  proiect  legislativ  propune  scutirea  întreprinderilor  sociale  de  inserție  de  la  plata \nimpozitului pe profitul obligatoriu a fi reinvestit în scopul social al întreprinderii, care este de 70% din \nprofitul realizat, conform legii. \nÎntreprinderile sociale de inserție reprezintă un instrument extrem de util pentru integrarea în \nmuncă a persoanelor din categoriile vulnerabile, un instrument care este folosit mult mai intens în \nstatele occidentale decât în România. Reamintesc că aceste întreprinderi sociale de inserție trebuie să \nrespecte anumite condiții, printre care să angajeze minimum 30% din totalul personalului persoane din \ncategoriile vulnerabile. Și vorbim aici de persoane cu dizabilități fizice, psihice, persoane din grupuri \nvulnerabile. De asemenea, aceste persoane trebuie să presteze minimum 30% din timpul total de lucru \nprestat în cadrul întreprinderii sociale, trebuie păstrată o anumită proporție între salariile personalului \nangajat în întreprindere și, de asemenea, prin lege sunt obligați ca minimum 70% din profitul realizat \nsă fie reinvestit în scopul social al întreprinderii. \nDupă cum spuneam, în statele occidentale aceste întreprinderi sunt foarte mult folosite, pentru că \nele permit angajarea unor persoane în mod normal neangajabile și practic le oferă acestora șansa de a avea \no viață demnă, independentă și de a ieși din categoria asistaților social. Și, pentru a realiza acest lucru, în \nfoarte multe state din UE se acordă diverse… există diverse modalități de a stimula aceste întreprinderi, \nprintre  care  subvenționarea  locurilor  de  muncă  pentru  persoanele  din  grupurile  vulnerabile,  achiziții \nrezervate, acordarea de terenuri și spații pentru desfășurarea activității, dar și scutirea de taxe și impozite. \nPractic, ca să vă dau câteva cifre comparative, în august 2021 erau înregistrate 156 944 de \npersoane care au beneficiat în medie de 52 euro pe lună de persoană, ca ajutor social, iar dacă aceste \npersoane ar beneficia de posibilitatea de a se angaja la o întreprindere socială de inserție, nu numai că \nstatul n-ar mai plăti pentru ei, dar întreprinderea ar plăti 197 de euro, taxe, în medie pentru fiecare \nangajat. Deci, practic, statul nu doar că nu mai plătește ajutoare sociale, dar și câștigă din integrarea \nunor persoane, altminteri neangajabile. \nÎn momentul de față, din păcate, în România funcționează doar 130 de întreprinderi sociale de \ninserție, din care mai mult de jumătate înființate în ultimul an, care angajează doar 180 de persoane din \n- 26 - \n   \ngrupuri vulnerabile, ceea ce cred că suntem cu toții de acord, este extrem de puțin pentru România. \nCunoaștem situațiile acestor categorii de persoane. \nDe aceea, această inițiativă legislativă vine cu acest mic sprijin în favoarea întreprinderilor \nsociale de inserție, iar impactul bugetar calculat pe baza informațiilor trimise de Ministerul de Finanțe \neste de doar 20 000 de lei pe anul curent, urmând să crească până la 30-35 000 de lei în următorii ani, \nîn urma estimărilor pe care le-am făcut. \nInițiativa legislativă a fost susținută transpartinic. A primit raport favorabil în cadrul comisiei \nde  raport,  Comisia  de  buget.  Mulțumesc  tuturor  colegilor  de  la  celelalte  partide  care  au  înțeles \nimportanța  susținerii  acestei  inițiative  legislative.  Grupul  USR  va  vota  pentru  și  vă  invit  și  pe \ndumneavoastră, toți ceilalți colegi, să faceți același lucru. \nVă mulțumesc. (Aplauze.) \n"
    },
    "55": {
        "start_text": "Doamna Alina-Ștefania Gorghiu:",
        "start_index": 56954,
        "end_text": "Domnul Ştefan-Radu Oprea:",
        "end_index": 57141,
        "text": " \nMulțumesc, domnule senator Bordei. \nDați-mi voie să trec la… A, scuzați-mă! Domnul lider Radu Oprea are de făcut o intervenție. \nVă rog, domnule senator. \n"
    },
    "56": {
        "start_text": "Domnul Ştefan-Radu Oprea:",
        "start_index": 57141,
        "end_text": "Doamna Alina-Ștefania Gorghiu:",
        "end_index": 57679,
        "text": " \nMulțumesc mult de tot. \nEste o lege importantă pentru că, spre exemplu, în Franța, 10% din locurile de muncă sunt în \nastfel de întreprinderi sociale. Însă aș fi vrut să atrag atenția că, în decursul istoriei noastre recente, au \nfost  suficiente  scandaluri  referitoare  la  banii  și  fondurile  europene  destinate  acestor  întreprinderi \nsociale și v-aș ruga să vă uitați cu atenție; și iarăși mă uit spre partea dreaptă a sălii la acest aspect. \nNoi, Grupul senatorial PSD, vom vota această inițiativă. \n"
    },
    "57": {
        "start_text": "Doamna Alina-Ștefania Gorghiu:",
        "start_index": 57679,
        "end_text": "Domnul Sebastian Cernic:",
        "end_index": 57749,
        "text": " \nPe procedură. Domnul Cernic, vă rog. \n"
    },
    "58": {
        "start_text": "Domnul Sebastian Cernic:",
        "start_index": 57749,
        "end_text": "Doamna Alina-Ștefania Gorghiu:",
        "end_index": 57973,
        "text": " \nDoamnă președinte, o să vă rog să respectăm Regulamentul și, atunci când suntem la sesiunea \ndezbateri, ordinea luării de cuvânt să fie în ordinea mărimii grupurilor parlamentare. \nMulțumesc mult. \n"
    },
    "59": {
        "start_text": "Doamna Alina-Ștefania Gorghiu:",
        "start_index": 57973,
        "end_text": "Domnul Eugen Pîrvulescu (de la prezidiu):",
        "end_index": 58801,
        "text": " \nNu e neprocedural  să  dau cuvântul unui  reprezentant din  fiecare  grup și  așa voi  face în \ncontinuare. Toată lumea are dreptul să-și prezinte punctul de vedere la dezbateri. \n* \nLa punctul 20 al ordinii de zi avem, Propunerea legislativă pentru modificarea și completarea \nLegii nr.227/2015 privind Codul fiscal, cu scopul facilitării accesului la condiții de locuire adecvate \n- 27 - \n   \npentru categoriile de persoane cu risc de excluziune socială reprezentate de familiile numeroase, prin \nintermediul unei impozitări durabile a clădirilor. (L505/2022) \nRaportul Comisiei de buget este de respingere a propunerii. \nPropunerea face parte din categoria legilor ordinare. \nSenatul este primă Cameră sesizată. \nLa dezbateri generale vă invit să luăm cuvântul. \nNefiind înscrieri la cuvânt… \n"
    },
    "60": {
        "start_text": "Domnul Eugen Pîrvulescu (de la prezidiu):",
        "start_index": 58801,
        "end_text": "Doamna Alina-Ștefania Gorghiu:",
        "end_index": 58872,
        "text": " \nLa doamna senator Șoșoacă. \n"
    },
    "61": {
        "start_text": "Doamna Alina-Ștefania Gorghiu:",
        "start_index": 58872,
        "end_text": "Doamna Diana Iovanovici-Șoșoacă:",
        "end_index": 58929,
        "text": " \nDoamna senator Șoșoacă. \n"
    },
    "62": {
        "start_text": "Doamna Diana Iovanovici-Șoșoacă:",
        "start_index": 58929,
        "end_text": "Doamna Alina-Ștefania Gorghiu:",
        "end_index": 59557,
        "text": " \nMulțumesc. \nAm crezut că o să ia cuvântul inițiatorul. \nVreau să vă întreb: chiar nu se poate să facem ceva pentru creșterea natalității, pentru a ajuta \noamenii care au copii și pentru a le acorda anumite facilități, având în vedere că în România natalitatea \neste atât de scăzută, oamenii nu mai fac față nici la impozite, nici la taxe, iar cea mai mare rată a \nnatalității românilor se află în afara granițelor țării? \nChiar trebuie să dați rapoarte de respingere la orice lege, la orice inițiativă care ar ajuta \nfamiliile și le-ați încuraja totuși să aibă niște copii? \nMulțumesc frumos. \n"
    },
    "63": {
        "start_text": "Doamna Alina-Ștefania Gorghiu:",
        "start_index": 59557,
        "end_text": "Domnul Ionuț Neagu:",
        "end_index": 59644,
        "text": " \nVă mulțumesc. \nDomnule senator Neagu, aveți cuvântul. \n"
    },
    "64": {
        "start_text": "Domnul Ionuț Neagu:",
        "start_index": 59644,
        "end_text": "Doamna Alina-Ștefania Gorghiu:",
        "end_index": 60574,
        "text": " \nMulțumesc, doamna președinte. \nPrin acest proiect de lege noi prevedem reducerea progresivă a impozitului pe locuințe în funcție de \nnumărul de copii pentru a diminua povara financiară în această perioadă de crize succesive și suprapuse. \nO a doua măsură ar fi faptul că am încuraja și creșterea natalității, mai ales prin prisma faptului \ncă în anul precedent, în 2021, România a înregistrat cei mai puțini nou-născuți din ultima sută de ani și \nse estimează că țara noastră se va afla printre țările Uniunii Europene cu cel mai mare declin al \npopulației prognozat până în 2050. Au fost câteva contraargumente la acest proiect de lege asupra \nimpactului bugetar și asupra diferențierii beneficiarilor în funcție de venit, dar noi nu le considerăm \n- 28 - \n   \nvalide aceste argumente prin prisma faptului că ele vor contribui la creșterea riscului de excluziune \nsocială a familiilor numeroase. \nMulțumim. \n"
    }
}