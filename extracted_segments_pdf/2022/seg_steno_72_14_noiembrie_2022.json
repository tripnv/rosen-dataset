{
    "1": {
        "start_text": "S T E N O G R A M A",
        "start_index": 2,
        "end_text": "ședinţei comune a Senatului și Camerei Deputaților",
        "end_index": 23,
        "text": " \n"
    },
    "2": {
        "start_text": "ședinţei comune a Senatului și Camerei Deputaților",
        "start_index": 23,
        "end_text": "din 14 noiembrie 2022",
        "end_index": 75,
        "text": " \n"
    },
    "3": {
        "start_text": "din 14 noiembrie 2022",
        "start_index": 75,
        "end_text": "S U M A R",
        "end_index": 104,
        "text": " \n \n \n \n"
    },
    "4": {
        "start_text": "S U M A R",
        "start_index": 104,
        "end_text": "S T E N O G R A M A",
        "end_index": 321,
        "text": "  \n \n \n1.  Ședința  comună  solemnă  a  Senatului  și  Camerei  Deputaţilor  consacrată  2 \ncomemorării Revoltei Anticomuniste de la Brașov din 15 noiembrie 1987. \n \n \n \n \n \n \n \n \n \n \n \n \n \n \n \n \n \n \n \n \n \n  "
    },
    "5": {
        "start_text": "S T E N O G R A M A",
        "start_index": 321,
        "end_text": "ședinței comune a Senatului și Camerei Deputaților",
        "end_index": 342,
        "text": " \n"
    },
    "6": {
        "start_text": "ședinței comune a Senatului și Camerei Deputaților",
        "start_index": 342,
        "end_text": "din 14 noiembrie 2022",
        "end_index": 394,
        "text": " \n"
    },
    "7": {
        "start_text": "din 14 noiembrie 2022",
        "start_index": 394,
        "end_text": "Domnul Ion-Marcel Ciolacu:",
        "end_index": 835,
        "text": " \n \nȘedința a început la ora 17.06. \nLucrările  ședinței  au  fost  conduse  de  domnul  Ion-Marcel  Ciolacu,  președintele  Camerei \nDeputaților,  înlocuit  de  domnul  Vasile-Daniel  Suciu,  vicepreședinte  al  Camerei  Deputaților,  și \ndoamna Alina-Ștefania Gorghiu, vicepreședinte al Senatului, asistați de domnul Cristian Buican, \nsecretar al Camerei Deputaților, și domnul Sorin Lavric, secretar al Senatului. \n \n"
    },
    "8": {
        "start_text": "Domnul Ion-Marcel Ciolacu:",
        "start_index": 835,
        "end_text": "Domnul Nicolae-Ionel Ciucă – prim-ministrul Guvernului României:",
        "end_index": 1926,
        "text": " \nLiderii de grup, vă rog să invităm colegii în sală. (Discuții.) \nDomnule prim-ministru, \nDoamnelor și domnilor deputați și senatori, \nStimați invitați, \nVă rog să-mi permiteți să declar deschisă ședința solemnă comună consacrată comemorării a \n35 de ani de la Revolta Anticomunistă de la Brașov din 15 noiembrie 1987. \nVă invit să ascultăm imnul național al României. \n(Se intonează imnul național al României.) \nDoamnelor și domnilor deputați și senatori, \nPotrivit celor convenite în ședința Birourilor permanente, cu participarea liderilor grupurilor \nparlamentare din cele două Camere, în această ședință solemnă vor avea intervenții reprezentanți ai \ngrupurilor parlamentare din Cameră și Senat, având alocate câte cinci minute pentru fiecare grup \nparlamentar, iar deputaților și senatorilor neafiliați li se alocă trei minute. \nLa ședința solemnă de astăzi participă și reprezentanți ai Asociației „15 noiembrie 1987” din Brașov. \nInvit la tribună pe domnul Nicolae-Ionel Ciucă, prim-ministrul României. \nAveți cuvântul, domnule prim-ministru. (Aplauze.) \n"
    },
    "9": {
        "start_text": "Domnul Nicolae-Ionel Ciucă – prim-ministrul Guvernului României:",
        "start_index": 1926,
        "end_text": "Domnul Ion-Marcel Ciolacu:",
        "end_index": 7395,
        "text": " \nBună seara! \nDoamnă președinte al Senatului, \nDomnule președinte al Camerei Deputaților, \nDoamnelor și domnilor parlamentari, \nDistinși reprezentanți ai Asociației „15 noiembrie 1987ˮ, \nDoamnelor și domnilor, \n  - 2 -  Doresc să felicit Parlamentul României pentru decizia de a organiza o ședință comună a celor \ndouă Camere pentru comemorarea a 35 de ani de la Revolta anticomunistă a muncitorilor din Brașov, \ndin 14 – 15 noiembrie 1987. \nAceastă ședință a celor două Camere ale Parlamentului nu este doar un exercițiu simbolic și \nretoric de rememorare a istoriei recente. Ședința solemnă de astăzi trebuie primită și înțeleasă la \nnivelul întregii societăți drept o dovadă incontestabilă că statul român recunoaște suferința provocată \npropriilor cetățeni de regimul comunist din România, un regim politic deopotrivă opresiv și criminal. \nAcum 35 de ani, lucrătorii Secției 440  a Întreprinderii de Autocamioane „Steagul Roșu” au dat \nstartul unei revolte anticomuniste spontane, care părea imposibilă într-o societate închisă, condusă prin \nsuspiciune, ură și violență. Acum 35 de ani, muncitorii Întreprinderii „Steagul Roșu” au dat dovadă de \ncuraj suprem: au opus unei puteri aberante și injuste dreptul la demnitate inerent oricărei ființe umane. \nRevolta anticomunistă a muncitorilor din  Brașov reprezintă un moment  definitoriu pentru istoria \nnoastră recentă, pentru că a marcat începutul sfârșitului pentru regimul comunist din România. Pentru \nsacrificiul  pe  care  l-au  făcut  și  pentru  toate  suferințele  prin  care  au  trecut,  întreaga  națiune  le \nmulțumește celor care au avut curajul să arate lumii întregi că libertatea și demnitatea umană nu pot fi \nniciodată îngrădite prin opresiune. \nDistinși membri ai Asociației, vă mulțumim. \nDoamnelor și domnilor, \nDupă 35 de ani, semnificația simbolică a Revoltei anticomuniste a muncitorilor din Brașov nu \ns-a diminuat și nu s-a pierdut. Din contră, s-a îmbogățit cu noi semnificații, pe care suntem datori să le \ncomunicăm cu toată determinarea. Ziua de 15 noiembrie 1987 nu trebuie să fie uitată și instituțiile \nstatului au obligația de a susține și de a promova evenimente comemorative precum cele de astăzi. \nMemoria răului ne protejează de întoarcerea sa, iar memoria luptei împotriva răului ne dă speranță și \nne pregătește să-l înfruntăm atunci când își va face apariția. \nÎn primul rând, Revolta anticomunistă a muncitorilor din Brașov ne aduce aminte că regimul \ncomunist din România a fost unul criminal, pentru că a urmărit să distrugă libertatea și demnitatea unei \nnațiuni prin opresiune, suspiciune și violență. Trebuie să spunem foarte clar acest lucru: regimul \ncomunist a fost un călău și poporul român a fost victima sa. Să nu uităm acest lucru niciodată! \nÎn  aceeași  măsură  ca  toate  celelalte  regimuri  totalitare,  regimul  comunist  a  condus  la \ndistrugerea morală și politică a națiunii. În România, efectele nocive ale comunismului se resimt și în \nzilele noastre, în viața de zi cu zi. Avem obligația să le combatem în continuare cu toată forța. Cea mai \nbună apărare împotriva oricărei forme de autoritarism este să consolidăm democrația constituțională în \ncadrul unei societăți democratice europene. Consolidarea democrației constituționale reprezintă atât \nobiectivul,  cât  și  obligația  noastră  principală  în  calitate  de  conducători  vremelnici  ai  instituțiilor \n  - 3 -  statului român. Consolidarea democrației este cea mai importantă moștenire pe care o datorăm tuturor \ncelor care au avut curajul să se revolte împotriva unei puteri totalitare absolute. \nDoamnelor și domnilor, \nRevolta anticomunistă a muncitorilor din Brașov mai are o semnificație, mai puțin cunoscută și \ndiscutată în spațiul public, dar foarte importantă, în special pentru societățile democratice europene. \nOrice revendicare socială care provine de la popor nu este rezultatul unei lupte de clasă sau al unor \ndiferențe construite istoric. Toate revendicările sociale au ca fundament cele două valori fundamentale \nale oricărei societăți deschise: libertatea omului și demnitatea umană. Eroii Revoltei anticomuniste din \n15 noiembrie 1987 au reacționat împotriva unui regim politic care, în loc să promoveze libertatea și \ndemnitatea, le-a călcat în picioare și a supus poporul minciunii și nedreptății. Într-o democrație, \npoporul are întotdeauna dreptate. Să nu facem greșeala de a nu înțelege, respecta și promova interesele \ncetățenilor acestui stat, care acum se află ferm înscris pe o traiectorie a democrației constituționale, \nacolo unde libertatea și demnitatea sunt valori supreme. \nDoamnelor și domnilor, \nÎnchei scurta mea intervenție cu un îndemn pentru viitor: nu uitați răul din trecut, pentru că \nuitarea răului este calea cea mai scurtă pentru reîntoarcerea sa. Mai ales în zilele noastre, când diverse \nmișcări politice încearcă să reînvie elemente nocive ale unor ideologii totalitare de stânga sau de \ndreapta, comemorarea la nivel instituțional înalt a Revoltei anticomuniste a muncitorilor din Brașov \neste un semn de normalitate. Este un simbol al rezistenței împotriva nedreptății și un simbol al luptei \npermanente pe care trebuie să o ducem pentru păstrarea și garantarea celor două nevoi fundamentale \nale omului, fără de care nu poate exista un regim democratic stabil: libertatea și demnitatea, ca valori \nconstitutive ale unei societăți deschise. \nVă mulțumesc. (Aplauze.) \n"
    },
    "10": {
        "start_text": "Domnul Ion-Marcel Ciolacu:",
        "start_index": 7395,
        "end_text": "Domnul Marian-Iulian Rasaliu:",
        "end_index": 7536,
        "text": " \nDau cuvântul, din partea Grupului Partidului Social Democrat, domnului deputat Marian-Iulian \nRasaliu. \nVă rog. \n"
    },
    "11": {
        "start_text": "Domnul Marian-Iulian Rasaliu:",
        "start_index": 7536,
        "end_text": "Domnul Vasile-Daniel Suciu:",
        "end_index": 9473,
        "text": " \nVă mulțumesc frumos. \nDomnule președinte al Camerei Deputaților Marcel Ciolacu, \nDomnule prim-ministru Nicolae Ciucă, \nDoamnă președinte al Senatului Alina Gorghiu, \nDistinși colegi parlamentari, senatori, deputați, \nOnorată asistență, \n  - 4 -  În urmă cu 35 de ani, brașovenii au forțat porțile unui sistem opresiv. 15 noiembrie 1987 \nreprezintă o zi care ne-a înfierbântat inimile, ziua în care brașovenii au ieșit eroic și au forțat bariera \nde netrecut până la acel moment, o barieră a foamei, a frigului și a fricii – a fricii de a gândi altfel \ndecât sistemul opresiv. Atunci au îndrăznit să-și riște libertatea, viața și familiile. Sunt cei care ne-au \narătat, cu un curaj extraordinar, că somnul nepăsării naște monștri. A fost momentul când o mână de \noameni din uzina „Steagul Roșu” au arătat cu degetul strigând „Jos comunismul!”, „Jos Ceaușescu!”. \nȘi au plătit pentru asta, au plătit cu vârf și îndesat. Dar să știți că știau, știau de la început că-și riscă \npropriile vieți. Atunci au șubrezit sistemul și au pregătit națiunea română pentru ceea ce avea să se \nîntâmple peste numai doi ani, în decembrie 1989, la Timișoara. \nDa, acea mână de muncitori de la Secția 440 din uzinele „Steagul Roșu” din Brașov au aprins \nscânteia unei bătălii împotriva sistemului totalitar ce părea de neclintit. Pe străzile Brașovului se \nstriga „Jos comunismul!”, „Jos Ceaușescu!”. Era șocant. În acea iarnă s-a aprins flacăra putinței, a \ndorinței de schimbare. \nEi, Dănuț Iacob, Florin Postolachi, Marius Boeriu, Aurel Bejenariu, Gheorghe Cutumbeanu, \nacești oameni, împreună cu Demeter András și mulți alții, ne-au dat o lecție de neuitat, o lecție de curaj \nși de speranță. Asociația „15 noiembrie” din Brașov reprezintă și astăzi o componentă plină de energie \npozitivă în viața publică a Brașovului și își are locul adânc în sufletele noastre. \nVă mulțumim pentru prețuire. \nVă mulțumesc. (Aplauze.) \n"
    },
    "12": {
        "start_text": "Domnul Vasile-Daniel Suciu:",
        "start_index": 9473,
        "end_text": "Domnul Gabriel Andronache:",
        "end_index": 9668,
        "text": " \nMulțumesc, domnule deputat. \nÎn continuare, îi dau cuvântul domnului Gabriel Andronache, liderul de grup al PNL de la \nCamera Deputaților. \nVă rog, domnule deputat. \n"
    },
    "13": {
        "start_text": "Domnul Gabriel Andronache:",
        "start_index": 9668,
        "end_text": "Domnul Vasile-Daniel Suciu:",
        "end_index": 14232,
        "text": " \nVă mulțumesc, domnule președinte de ședință. \nDoamnă președinte al Senatului, \nDomnule președinte al Camerei Deputaților, \nDomnule prim-ministru, \nDoamnelor și domnilor senatori și deputați, \nStimați membri ai Asociației „Brașov – 15 noiembrie 1987ˮ, \nDomnule președinte al Uniunii Naționale a Consiliilor Județene din România, \nDoamnelor și domnilor, \n  - 5 -  Ședința de astăzi este dedicată curajului greu de descris al muncitorilor brașoveni de la Fabrica \nde  Autocamioane  „Steagul  Roșu”,  cărora  li  s-au  alăturat,  în  aceeași  zi,  angajații  de  la  uzinele \n„Tractorul”, „Hidromecanica”, precum și mii de bătrâni, elevi și studenți. \nÎntr-o duminică de 15 noiembrie 1987, care părea că nu anunță nimic deosebit, brașovenii au \nreușit să zdruncine din temelii un regim opresiv, inuman și imoral, considerat până atunci fără fisură. \nOameni fără frică, așa i-aș numi pe participanții la revolta anticomunistă, pentru că fiecare dintre ei știa \ncare  sunt  consecințele  nemiloase  ale  participării  la  proteste,  ale  strigării  drepturilor  și  apărării \nlibertăților. Au protestat în stradă, nepăsându-le de repercusiuni, folosindu-se de slogane și de pancarte \nimprovizate împotriva unor forțe de securitate și de miliție înarmate. \nRevolta de la Brașov a fost un îndemn clar pentru românii din toată țara că regimul comunist \ndin  România  nu  este  indestructibil,  ci  poate  fi  înfrânt  de  poporul  român.  Curajul  și  sacrificiile \nbrașovenilor din noiembrie 1987 au schimbat cu totul percepția la nivel internațional asupra României, \nevenimentul beneficiind de o mediatizare fără precedent în toată presa străină a acelui an. Ecoul \nevenimentelor de la Brașov a ajuns în toate mediile politice și diplomatice din statele democratice, iar \nambasadele României din străinătate au fost asaltate de proteste în sprijinul muncitorilor de la Brașov. \nSacrificiul participanților la Revolta de la Brașov a creat teamă în toate regimurile comuniste din \nEuropa și a prevestit ceea ce urma să se întâmple doi ani mai târziu. \nDoamnelor și domnilor, \nAstăzi  îi  omagiem  pe  cei  peste  300  de  brașoveni  arestați,  anchetați,  deportați,  umiliți  și \ntorturați, ei și familiile lor, nu pentru o zi sau două, ci ani de zile, până la căderea regimului comunist, \ncând, cu același curaj eroic, timișorenii au început Revoluția din Decembrie 1989. Au suferit pentru că \nau avut curajul să strige pe străzile Brașovului ceea ce nu se mai strigase până atunci pe străzi: \n„Libertate!”, „Vrem pâine!”, „Jos dictatura comunistă!”, „Jos tiranul!”, „Jos Ceaușescu!”. \nDuritatea cu care regimul comunist a răspuns în ziua de 15 noiembrie 1987, dar mai ales \nulterior, împotriva tuturor participanților la revolta brașoveană a demonstrat întregii lumi adevărata \nfață neagră și inumană a totalitarismului din România și a prefigurat cruzimea de care a fost capabil \nPartidul Comunist și instrumentul său de represiune, Securitatea, în decembrie 1989. \n„N-am crezut că sunt în stare să suport asemenea bătaie. M-au bătut în fiecare zi și nu mă lăsau \nsă dorm. Mi-au umilit mama. Pe mine m-au ridicat noaptea”, sunt numai câteva mărturii dureroase ale \nbrașovenilor care au suferit răzbunarea regimului opresiv. \nTrebuie  amintit  faptul  că  pentru  anchetarea  și  maltratarea  participanților  la  Revolta  de  la \nBrașov au fost constituite echipe speciale de torționari, dintre cei mai nemiloși, aduși din toată țara, \ncare,  pentru  cruzimea  și  eficiența  demonstrată  la  Brașov,  au  fost  trimiși  doi  ani  mai  târziu,  în \ndecembrie 1989, la Timișoara, pentru a-i tortura pe revoluționari. \n  - 6 -  Doamnelor și domnilor, \nDrepturile și libertățile fundamentale de care noi ne bucurăm astăzi în România se datorează \nîntr-o mare măsură curajului de care au dat dovadă participanții la Revolta de la Brașov. Comemorarea \nvictimelor acelor evenimente este un imperativ pentru fiecare dintre noi, pentru că violența, cruzimea \nși  repercusiunile  pe  care  le-au  suferit  românii  în  regimul  comunist  nu  trebuie  uitate  niciodată. \nRelevanța națională a Revoltei din 15 noiembrie 1987 este evidentă, deoarece a reprezentat zorii \nlibertății noastre actuale. \nVă rog, stimați colegi, să-i aplaudăm pentru curajul și sacrificiul lor pe eroii brașoveni aflați azi \nîn plenul Parlamentului României, eroii noștri din 15 noiembrie 1987. (Aplauze.) \nVă mulțumesc mult, dragi colegi. \nȘi vă mulțumesc mult, dragi brașoveni din 15 noiembrie 1987, pentru tot curajul și sacrificiul vostru. \nMulțumesc mult. (Aplauze.) \n"
    },
    "14": {
        "start_text": "Domnul Vasile-Daniel Suciu:",
        "start_index": 14232,
        "end_text": "Domnul Victor Ilie:",
        "end_index": 14381,
        "text": " \nMulțumesc, domnule Andronache. \nAre cuvântul domnul deputat Victor Ilie, din partea Grupului parlamentar USR. \nVă rog. \n"
    },
    "15": {
        "start_text": "Domnul Victor Ilie:",
        "start_index": 14381,
        "end_text": "Domnul Vasile-Daniel Suciu:",
        "end_index": 16286,
        "text": " \nStimați membri ai Asociației „15 noiembrie 1987ˮ, \nDragi colegi, \nOnorat auditoriu, \nVreau să vă spun că aveam cinci ani când am văzut mașinile de intervenție mergând spre a opri \naceastă revoltă, pentru a o înăbuși cu pumni și cu bătaie. Am auzit poveștile celor bătuți cu bestialitate \nde către milițienii de atunci. Gândurile mele merg către cei ale căror vieți au fost distruse ca urmare a \nintervenției în forță a regimului comunist. Au fost, inclusiv în zilele ulterioare revoltei, au fost studenți \ncare au protestat și au cerut ca protestanții să nu fie omorâți. Acei studenți au fost exmatriculați și \ntrimiși înapoi în localitățile lor. \nTinerii de astăzi trebuie să știe că, în cea mai neagră perioadă a comunismului, mii de oameni \nau găsit curajul să protesteze împotriva acelui regim comunist. Și vorbesc despre tineri, că pentru mine \nRevolta din 1987 este despre două lucruri: despre curaj și despre speranță. Pentru că nu există revoltă \nși revoluție fără curaj și speranță. Pentru că nu există schimbare fără curaj și speranță. Și tinerii de \nastăzi, chiar dacă sunt cu gândul la a lua calea Occidentului și sunt sătui de viața publică din România, \ntrebuie să aibă curaj și speranță, pentru că viitorul țării este în mâinile lor. \nGândiți-vă că în 1987 acei muncitori de la uzina „Steagul Roșu” au avut curajul să se ridice \nîmpotriva celui mai opresiv regim cunoscut de România, au avut speranță chiar dacă nu găseau nici \n  - 7 -  măcar mâncare în alimentare și cred că suntem datori, chiar dacă în jurul nostru există un război, există \ncreșteri de prețuri și sărăcim cu toții, suntem datori să ne dăm seama că situația noastră este mult mai \nbună decât cea a muncitorilor de la uzina „Steagul Roșu”, „Tractorul” sau „Hidromecanica” și că \nsuntem datori să facem un efort să ne găsim curajul și speranța pentru a face o țară mai bună. \nVă mulțumesc. (Aplauze.) \n"
    },
    "16": {
        "start_text": "Domnul Vasile-Daniel Suciu:",
        "start_index": 16286,
        "end_text": "Domnul Ambrozie-Irineu Darău:",
        "end_index": 16461,
        "text": " \nȘi eu vă mulțumesc. \nTot din partea Grupului USR, are cuvântul, de data aceasta, domnul senator Ambrozie-Irineu Darău. \nVă rog, domnule senator. \n"
    },
    "17": {
        "start_text": "Domnul Ambrozie-Irineu Darău:",
        "start_index": 16461,
        "end_text": "Domnul Vasile-Daniel Suciu:",
        "end_index": 19981,
        "text": " \nStimați membri ai Asociației „15 noiembrie 1987ˮ, \nDoamnă președinte al Senatului, \nDomnule președinte al Camerei Deputaților, \nStimați colegi senatori și deputați, \nOnorată audiență, \nÎncepând cu 14 noiembrie 1987 și amplificată a doua zi, revolta de la Brașov este una pentru \nlibertate, este una anticomunistă, dar este și una despre încredere și respect. \nUn act de donație din 1252 vorbește despre un ținut situat între pământurile românilor, ale sașilor \nși ale secuilor. Sunt 770 de ani de atunci, opt secole de când trăim și muncim împreună în Brașov. \nGândiți-vă la cum arăta lumea pe la 1300 și peste câte diferențe au trecut oamenii ca să prospere într-un \noraș multicultural. Sunt deosebiri de etnie, cu tot ceea ce înseamnă ea, sunt diferențe de religie care se \nreflectă în sărbători și ritualuri. Cum se poate conviețui în vremuri tulburi, chiar dacă alții purtau războaie \nsângeroase peste falii culturale mult mai înguste decât cele care îi diferențiau pe brașoveni? Cum au \nîndurat împreună privațiuni, molime și cum au construit înaintașii noștri? Într-un singur fel: cu încrederea \ncă suntem toți cărămizi în aceeași cetate, punând bază pe cuvântul dat și respectând munca tuturor. \nE bine ca astăzi să înțelegem aceste lucruri cu toții și e ceea ce nu au înțeles comuniștii \nniciodată, și ceea ce a dus la acea revoltă din noiembrie 1987. Muncitorii au primit brusc jumătate din \nsalariu, fără altă explicație decât că e vorba despre rețineri sociale. La Brașov și-au găsit să arate \ndispreț pentru muncă. Atunci când protestatarii au pătruns în sediul Comitetului județean de partid au \ngăsit acolo salam, cașcaval, banane, portocale; erau lucruri dorite de fiecare român, dar erau în același \ntimp și simboluri ale privilegiilor nomenclaturii de partid și de stat. La Brașov, acolo unde, prin \nrețineri sociale și alte greutăți, trecem de 800 de ani toți, împreună. \nMi-aș dori ca în toată România să domnească același respect între cetățeni ca la Brașov, \nindiferent de origine și de convingeri. Un început obligatoriu ar fi rezolvarea unor dosare peste care se \n  - 8 -  așterne praf din ce în ce mai gros, cel al revoluției, cel al mineriadelor, cel din 10 august 2018 și \nbineînțeles  cel  al  revoltei  de  la  Brașov.  Degeaba  avem  astăzi,  aici,  o  ședință  solemnă  dedicată \ncomemorării acestor zile dacă Brașovul și toată țara văd că privilegiații și organele de represiune, \nuneori chiar torționarii, sunt în continuare bine-mersi, cu mâinile în salam, portocale și pensii speciale. \nNu vreau să închei înainte de a spune că Brașovul este astăzi și un oraș al ucrainenilor, fiindcă \nși munca și buna înțelegere au continuitate istorică. Puteți auzi pe stradă ori în Piața Sfatului, între \nlimbile cetății, mame vorbind copiilor în ucraineană. Pentru libertate, vecinii noștri trebuie să-și poarte \nluptele  cu  urmașii  bolșevismului  în  Est.  În  Brașov  familiile  lor  au  găsit  adăpost  și  respect.  Le \nconstruim de opt veacuri și uneori, ca în 1987, o facem cu un preț de sânge. \nRușine celor care îl cer și cinste celor care nu se tem să-l plătească în numele unor idealuri de \nlibertate, de respect pentru muncă și de încredere între oameni! Suntem datori să nu ne limităm doar la \nmuzee și la comemorări, ci să și asigurăm dreptatea și reparații morale pentru victime și pentru familiile lor. \nDe asemenea, trebuie să construim o țară pe baza valorilor și idealurilor în numele cărora s-a \nluptat acum 35 de ani. \nVă mulțumesc. (Aplauze.) \n"
    },
    "18": {
        "start_text": "Domnul Vasile-Daniel Suciu:",
        "start_index": 19981,
        "end_text": "Domnul Adrian Costea:",
        "end_index": 20109,
        "text": " \nȘi eu vă mulțumesc. \nAre cuvântul domnul senator Adrian Costea, din partea Grupului AUR. \nVă rog. \n"
    },
    "19": {
        "start_text": "Domnul Adrian Costea:",
        "start_index": 20109,
        "end_text": "Domnul Vasile-Daniel Suciu:",
        "end_index": 23309,
        "text": " \nVă mulțumesc frumos. \nStimați colegi și invitați, \nIstoria ne-a arătat că revolta de la Brașov din zilele de 14 și 15 noiembrie 1987 a reprezentat un \npreambul al evenimentelor din 1989 care aveau să ducă la căderea regimului comunist. \nRevolta spontană pornită de muncitorii de la Întreprinderea „Steagul Roșu”, care a generat într-o \nmasivă acțiune de protest, cu peste 10 000 de participanți, fapt nemaiîntâlnit de-a lungul celor 45 de ani \nde totalitarism, a dat semnalul falimentului economic, cât și moral al sistemului socialist, o utopie care \na înlănțuit popoare și a sacrificat libertatea în favoarea falsei promisiuni a dreptății și echității sociale. \nFără abstractizarea oferită de analiza istorică a contextului de atunci, mitul egalitarismului a \nfost demontat de muncitorii care au pătruns cu forța în clădirea Comitetului județean al PCR. Aceștia \naveau să descopere stupefiați că elita de partid beneficia de produse alimentare la care ei doar visau. La \nacel moment, majoritatea populației deconta prin raționalizări ale alimentelor de bază și grele privațiuni \nambițiile personale ale dictatorului Nicolae Ceaușescu de a achita datoria externă a țării într-un timp \n  - 9 -  record, considerând acest demers o frondă la adresa instituțiilor internaționale de credit din blocul \ncapitalist de la care statul român se împrumutase într-un mod nesustenabil în anii 1970. \nÎntr-o democrație caracterizată de principiul alternanței la guvernare, aceste politici economice \niraționale ar fi fost sancționate prin vot. Din păcate, România de atunci era condusă într-un mod \ndiscreționar de partidul unic. Ironia sorții a făcut ca manifestațiile de revoltă de la Brașov să se \nsuprapună peste o zi de alegeri locale, un simulacru de eveniment electoral pe care cei de atunci îl \nacceptau resemnați. Nu și în acele zile când, pe străzile Brașovului, furia și revolta tăcută a oamenilor \nprindeau glas, fiind scandate sloganuri anticomuniste chiar de muncitori, categorie socială atât de \nelogiată în propaganda regimului. Cutezanța lor avea să fie sancționată cu brutalitate de autorități, fiind \nanchetate 300 de persoane și condamnate ulterior 61 de Judecătoria Brașov, prin deportarea din oraș și \nexecutarea  pedepsei  la  locul  de  muncă.  Trebuie  amintit  și  curajul  studenților  brașoveni  care  au \norganizat acțiuni de protest pentru eliberarea celor arestați. \nUn moment înălțător din timpul revoltei de la Brașov, demn de menționat în cadrul acestei \n \nședințe solemne, a fost intonarea actualului imn de stat de către coloanele de manifestanți care se \nîndreptau spre centrul orașului. Conform unor mărturii, participanții și-au amintit împreună versurile \npe care regimul comunist le-ar fi vrut uitate, cântecul „Deșteaptă-te, române!” fiind interzis după anul \n1947. Intonarea acestui cântec le-a însuflețit crezul că despotismul poate fi învins și le-a dat în același \ntimp speranța unui viitor mai bun. \nConcluzionând, una dintre lecțiile lăsate de revolta muncitorilor din 1987 pentru posteritate \neste aceea că statul trebuie să se achite într-un mod onorabil și responsabil de obligația de a asigura \nun trai decent. \nVă mulțumesc. (Aplauze.) \n"
    },
    "20": {
        "start_text": "Domnul Vasile-Daniel Suciu:",
        "start_index": 23309,
        "end_text": "Domnul Dan Tanasă:",
        "end_index": 23503,
        "text": " \nȘi eu vă mulțumesc. \nDomnul Dan Tănasă, din partea Grupului AUR. \nAveți cuvântul, cu rugămintea să încercați să vă încadrați într-un minut și jumătate. \nMulțumesc. \n"
    },
    "21": {
        "start_text": "Domnul Dan Tanasă:",
        "start_index": 23503,
        "end_text": "Domnul Vasile-Daniel Suciu:",
        "end_index": 23948,
        "text": " \nStimați membri ai Asociației „15 noiembrie 1987”, \nDoamna președinte al Senatului, \nDomnule vicepreședinte al Senatului, \nDoamnelor și domnilor senatori și deputați, \nStimați invitați, \n  - 10 -  Noiembrie 1987 la Brașov a fost despre curaj și despre demnitate. Despre curajul de a te ridica \nîmpotriva unui sistem criminal și despre demnitatea de a sta drepți în fața propriilor opinii. \n(Replici neinteligibile din sală.) \n"
    },
    "22": {
        "start_text": "Domnul Vasile-Daniel Suciu:",
        "start_index": 23948,
        "end_text": "Domnul Dan Tanasă:",
        "end_index": 24066,
        "text": " \nDomnule Simion, de aici se fac anunțurile și se trasează sarcini și rugăminți. \nVă rog. \n"
    },
    "23": {
        "start_text": "Domnul Dan Tanasă:",
        "start_index": 24066,
        "end_text": "Domnul Vasile-Daniel Suciu:",
        "end_index": 25090,
        "text": " \nMulțumesc frumos. \nDespre curaj și despre demnitate. Sunteți un exemplu că poporul român a avut de-a lungul \ntimpului și curaj și demnitate atunci când a fost nevoie. Nu toată lumea a tăcut în fața sistemului \nopresiv criminal comunist și vă felicităm pentru asta. \n35 de ani de la acele evenimente sunt, cred, și un bun prilej de reflecție. Cum au respectat cei \ncare au condus după 1990 țara asta, cum au respectat jertfa fiecăruia dintre voi. Mulți dintre voi ați \nfăcut pușcărie, ați fost deportați, bătuți. Din păcate, astăzi reprezentanții Guvernului nu au 20 de \nminute pentru domniile dumneavoastră. Și nu doar că nu au acest minim respect, însă cred că trebuie \ncumva să reflectăm cu toții la ce s-a întâmplat în cei 35 de ani care au trecut de atunci. \nȘi mă gândesc doar la faptul că în 1989 România era a zecea putere economică a lumii, iar \nacum, culmea, multe din doleanțele românilor de acum sunt cele de atunci: libertate, hrană, încălzire, \nceea ce cumva ar trebui să ne dea de gândit. \n"
    },
    "24": {
        "start_text": "Domnul Vasile-Daniel Suciu:",
        "start_index": 25090,
        "end_text": "Domnul Dan Tanasă:",
        "end_index": 25167,
        "text": " \nVă rog să vă aduceți aminte de rugămintea mea. \n"
    },
    "25": {
        "start_text": "Domnul Dan Tanasă:",
        "start_index": 25167,
        "end_text": "Domnul Vasile-Daniel Suciu:",
        "end_index": 25618,
        "text": " \nDa. În final, îmi doresc și îi rog pe cei care conduc această ședință solemnă să invite măcar un \nmembru al asociației să vorbească plenului. Mulțumesc. Și fac un apel către reprezentanții coaliției de \nguvernare să respecte o lege care este în vigoare acum și să le acorde din nou o indemnizație, că \nînțeleg că s-a întrerupt acordarea indemnizațiilor, să se acorde indemnizațiile conform legii, acele \nindemnizații reparatorii. \n"
    },
    "26": {
        "start_text": "Domnul Vasile-Daniel Suciu:",
        "start_index": 25618,
        "end_text": "Domnul Dan Tanasă:",
        "end_index": 25675,
        "text": " \nMulțumesc, domnule Tănasă. \n"
    },
    "27": {
        "start_text": "Domnul Dan Tanasă:",
        "start_index": 25675,
        "end_text": "Domnul Vasile-Daniel Suciu:",
        "end_index": 25727,
        "text": " \nVă mulțumim frumos. (Aplauze.) \n"
    },
    "28": {
        "start_text": "Domnul Vasile-Daniel Suciu:",
        "start_index": 25727,
        "end_text": "Domnul Szabó Ӧdön:",
        "end_index": 25858,
        "text": " \nAre cuvântul reprezentantul Grupului parlamentar UDMR, domnul deputat Szabó Ӧdön. \nVă rog. \n  - 11 -  "
    },
    "29": {
        "start_text": "Domnul Szabó Ӧdön:",
        "start_index": 25858,
        "end_text": "Domnul Vasile-Daniel Suciu:",
        "end_index": 30105,
        "text": " \nStimată doamnă președinte, \nStimate domnule președinte, \nDoamnelor și domnilor, \nStimați colegi, \nPentru câteva momente permiteți-mi să vă invit într-o călătorie imaginară, înapoi în timp. \nSuntem în România anilor ʹ80, mai precis în toamna anului 1987. Regimul Ceaușescu la \nînceput se baza pe aparenta liberalizare din anii ʹ60, pe avântul noului lider, care prin politica sa de \nindependență a dat națiunii române iluzia unui succes unic. \nAcest regim însă în anii ʹ80 și-a epuizat resursele, era incapabil de reforme de a da răspuns \nnoilor provocări de politică internă și externă. De la o zi la alta se anunțau măsuri tot mai umilitoare pe \nlinia scăderii nivelului de trai. Toată lumea trăia foarte greu, însă minoritățile naționale din România \nsufereau  în  acel  moment  de  o  dublă  oprimare.  În  afara  problemelor  sociale  și  economice,  prin \nprogramul de sistematizare și omogenizare era pusă în pericol și existența lor, deoarece se urmărea \ndirect asimilarea forțată a acestor comunități. \nMișcarea de protest a minerilor din Valea Jiului – 1977, acțiunile dizidenților ca Paul Goma au \nfost reprimate în scurt timp. \nRomânia socialistă era o societate gri, tăcută și aparent paralizată, sufocată de acest regim. \nSe părea că această țară, această națiune și-a asumat acest rol tragic. \nÎn aceste condiții s-a întâmplat un miracol la Brașov. \nÎn toamna anului 1987 muncitorii români, maghiari, germani și alte etnii au ieșit în țară să-și \napere drepturile. Pas cu pas pentru protestul pentru drepturile sociale s-a transformat într-unul contra \nregimului comunist. \nLa sosirea serii, forțele de securitate și armata au înconjurat zona centrală a orașului și au \nîmprăștiat prin forță pe protestatari. Asupra Brașovului s-a reinstalat tăcerea, neputința și frica. Se \npărea că totul a fost în zadar. Din păcate, nimeni nu a fost tras la răspundere dintre cei care au reprimat \nbrutal această revoltă anticomunistă nici până azi. \nChiar dacă această mișcare a fost reprimată, protestul brașovenilor n-a fost în zadar. Astăzi știm cu \ncertitudine faptul istoric că protestul de la Brașov a fost prefața căderii dictaturii comuniste în România. \nLa fel de bine știm, ar trebui să știm, dar parcă câteodată nu ne pasă, și faptul că populismul, \ndemagogia,  care  în  anumite  cercuri  sunt  la  modă  și  în  zilele  noastre,  subminează  echilibrul, \nstabilitatea într-o societate. \nSe aude din ce în ce mai des aspirația către un regim „funcțional”, se spune mai centralizat. \n  - 12 -  Știm din istorie că fiecare regim nedemocratic, la un moment dat își consumă resursele și se \ntransformă într-un regim dictatorial, represiv. Este de ajuns dacă aruncăm o privire către Est. \nDoamnelor și domnilor, \nAcest protest, la fel ca multe alte evenimente din istoria recentă, cum ar fi: 1956 în Ungaria și \nîn România, 1977 în Valea Jiului, decembrie 1989, ne dovedește faptul că în ciuda anumitor disensiuni \nîn  momentele  decisive,  critice  ale  istoriei,  noi,  maghiarii  și  românii, am  stat  de  aceeași  parte  a \nbaricadei. Așa a fost și la Brașov. \nCât de bine ar fi să fim alături nu numai în situații de criză. Cât de bine este când suntem alături \nși în momente istorice mai calme, dar la fel de importante, cum au fost, de exemplu, ultimii 30 de ani. \nAzi când mulți încearcă să nege acest fapt putem afirma ferm că avem mai multe obiective, mai \nmulte scopuri comune decât am avut vreodată în istorie. \nTrebuie să ne unim forțele pentru a combate populismul, demagogia, naționalismul ieftin, indiferent \ndin care parte vine și să apărăm valorile europene, democrația, încrederea în instituțiile democratice. \nTrebuie să menținem această încredere chiar dacă lumea se schimbă într-un ritm foarte alert, \nchiar dacă de multe ori pare că mergem într-o direcție nesigură, chiar dacă trăim într-o nouă criză \nenergetică, geopolitică, chiar dacă de multe ori se pare că instituțiile pe care le-am creat după revoluție \nîși pierd din încredere. \nTrebuie să fim conștienți că nu există alt drum decât cel al democrației, al bunei conviețuiri, al \nrespectului reciproc, drumul european asumat după căderea comunismului. \nUDMR a fost și va rămâne un partener la aceste demersuri. \nVă mulțumesc. (Aplauze.) \n"
    },
    "30": {
        "start_text": "Domnul Vasile-Daniel Suciu:",
        "start_index": 30105,
        "end_text": "Domnul Cătălin-Zamfir Manea:",
        "end_index": 30267,
        "text": " \nȘi eu vă mulțumesc. \nAre cuvântul domnul deputat Cătălin-Zamfir Manea, din partea Grupului minorităților. \nVă rog, domnule deputat. \n"
    },
    "31": {
        "start_text": "Domnul Cătălin-Zamfir Manea:",
        "start_index": 30267,
        "end_text": "Domnul Vasile-Daniel Suciu:",
        "end_index": 34864,
        "text": " \nMulțumesc. \nStimată doamnă președintă a Senatului, \nStimate domnule președinte al Camerei Deputaților, \nStimați colegi senatori și deputați, \nDistinși reprezentanți ai Asociației „15 noiembrie 1987 – Brașov”, \nAstăzi se împlinesc 35 de ani de la revolta anticomunistă a muncitorilor de la Întreprinderea \n„Steagul Roșu” din Brașov. Un eveniment de anvergură națională și internațională de care trebuie să \nne amintim și să-l omagiem așa cum se cuvine. \n  - 13 -  Revolta muncitorilor brașoveni din anul 1987 a fost o mișcare socială și politică, care prin \namploarea sa a zguduit atât România acelor ani, chinuită de frig, de foame și de frică, cât și opinia \npublică internațională, care datorită semnalului de alarmă tras la Brașov a înțeles situația extrem de \ndificilă a românilor din acea perioadă. \nRevolta  a  izbucnit  la  uzina  de  autocamioane  „Steagul  Roșu”  pe  fondul  amplificării \nneajunsurilor, în special din cauza lipsei produselor agroalimentare din magazine, diminuării cu peste \n30% a salariilor muncitorilor din uzină, a întreruperii energiei electrice și, nu în cele din urmă, a lipsei \ncăldurii din locuințe. \nDiminuarea  salariilor  i-a  revoltat  pe  muncitori,  care  au  cerut  explicații  conducerii \nîntreprinderii. Pentru că nu au primit un răspuns din partea conducerii, muncitorii au decis să se \ndeplaseze la sediul consiliului de partid din Brașov. Pe drum, acestora li s-au alăturat numeroși \nlocalnici, inclusiv femei și copii. \nDin păcate, revolta a fost reprimată în data de 15 noiembrie, odată cu apariția trupelor de \nintervenție care au acționat în forță, au folosit gaze lacrimogene și tunuri cu apă. \nMuncitorii care au inițiat revolta au fost bătuți de către forțele de ordine, arestați și judecați. \nLa doar două săptămâni, ministrul de interne din acea perioadă, Dăscălescu, a fost prezent în \nuzina „Steagul Roșu” și a destituit întreaga conducere. \nAu urmat anchetele, arestările, tortura, procesul, condamnările și deportările. \nPe  3  decembrie  1987  în  uzina  „Steagul  Roșu”  a  avut  loc  procesul  muncitorilor  care  au \nparticipat la revoltă. Peste 500 de persoane au fost anchetate, 61 de persoane au fost deportate, iar \n27 de persoane au avut arest la domiciliu. \nTrebuie să reținem, stimați colegi, că pentru o aparte dintre muncitorii judecați atunci în cadrul \nprocesului s-a cerut pedeapsa cu moartea. De altfel, acestea sunt mărturiilor unora dintre distinșii noștri \ninvitați, în cadrul reportajului filmului documentar „Brașov 1987, doi ani prea devreme” un reportaj \nrealizat de Televiziunea Română, un film documentar pe care vă invit să-l urmăriți. \nDoamnelor și domnilor, \nStimați colegi, \nChiar dacă revolta muncitorească anticomunistă de la Brașov din ʹ87 a durat doar o zi, pentru \nțara noastră a însemnat un pas istoric, extrem de important, care a accelerat prăbușirea regimului \ncomunist, regim devenit istorie, doi ani mai târziu în decembrie ʹ89. \nRevolta muncitorilor din Brașov trebuie să fie cunoscută și prețuită, ca o parte importantă a \nidentității noastre naționale și ca un reper a luptei împotriva regimului totalitar. \nAdevărul istoric trebuie cunoscut, de aceea, distinși invitați și stimați colegi, cu toții avem \ndatoria să le explicăm noilor generații semnificația revoltei de la Brașov și a Revoluției din 1989. \n  - 14 -  În egală măsură trebuie să ne amintim și de prima mișcare muncitorească de amploare din \nperioada comunistă, respectiv de revolta minerilor din Valea Jiului, din august 1977, atunci când peste \n35  000  de  mineri  au  intrat  în  grevă  punând  capăt  perioadei  de  acceptare  tacită  de  către  clasa \nmuncitoare a regimului comunist din România. \nAstăzi, Grupul parlamentar al minorităților naționale aduce un pios omagiu tuturor celor care \ns-au jertfit pentru libertate și pentru democrație. \nNe manifestăm întreaga noastră recunoștință pentru toți acei muncitori din uzina „Steagul \nRoșu” și pentru toți cei care au luptat la Revoluția din ʹ89. \nPentru noi, reprezentanții minorităților naționale în Parlamentul României, Revoluția română \ndin  1989,  care  a  condus  la  căderea  regimului  totalitar,  a  însemnat  renașterea  și  în  același  timp \nrecunoașterea noastră de către statul român, din perspectivă culturală, socială și politică. \nRomânia este patria comună și indivizibilă a tuturor cetățenilor săi, fără deosebire de rasă, de \nnaționalitate, de origine etnică, de apartenență politică, de avere sau de origine socială, așa cum \nprevede art.4 din Constituție și asta și datorită dumneavoastră. \nVă mulțumesc. (Aplauze.) \n"
    },
    "32": {
        "start_text": "Domnul Vasile-Daniel Suciu:",
        "start_index": 34864,
        "end_text": "Doamna Diana Iovanovici-Șoșoacă:",
        "end_index": 35179,
        "text": " \nȘi eu vă mulțumesc. \nUltimul vorbitor din partea grupurilor parlamentare, doamna senator Diana Iovanovici-Șoșoacă, \ndin partea deputaților neafiliați. \nStimată doamnă… \nDoamna senator. \nStimată doamnă, aveți trei minute. \n(Replici neinteligibile din sală.) \nSenator, senator. \nVă rog. \n"
    },
    "33": {
        "start_text": "Doamna Diana Iovanovici-Șoșoacă:",
        "start_index": 35179,
        "end_text": "Domnul Vasile-Daniel Suciu:",
        "end_index": 37440,
        "text": " \nMulțumesc frumos, domnule președinte. \nAcesta este un tricolor pe care l-am primit de la unul dintre revoluționari și m-a rugat să-l port. \nCinste dumneavoastră și vă mulțumim din suflet pentru exemplul pe care ni-l dați. \nMi se pare inacceptabilă poziția din acest moment. Dumneavoastră, acolo în imposibilitate de a \nvorbi, dumneavoastră care sunteți protagoniștii și eroii, în timp ce oameni care, unii dintre ei, au făcut \nposibilă instaurarea unei noi dictaturi au avut dreptul să vă vorbească dumneavoastră. Dumneavoastră, \ncare normal trebuie să dați lecții acestor oameni. \n  - 15 -  Am auzit aici povești. Dumneavoastră ne puteați spune realitatea, pentru că dumneavoastră ați \ntrăit-o. Restul au citit ceea ce, cea mai mare parte dintre ei, ceea ce le-au scris alții. \nDumneavoastră, care ați trăit și ați făcut posibilă o revoltă pe care nimeni nu o putea gândi \nvreodată  posibilă  în  regimul  comunist,  nu  ați  avut  voie,  cum  nu  au  avut  voie  nici,  anul  trecut, \nrevoluționarii. Este de apreciat faptul că v-au invitat, pentru că, anul trecut, revoluționarii nu au fost \ninvitați. Probabil că pe fiecare an se va învăța câte ceva, din respect față de cei care au scris istorie. \nPentru cei care ați vorbit aici, vreau să vă spun că sala este pe jumătate goală. Aici, unde ar trebui \nsă fie reprezentanții Guvernului, care să vă acorde respect, nu mai e nimeni. Domnul prim-ministru a \nplecat. Președintele Camerei Deputaților a plecat. Cine vă acordă respect, stimați eroi? Poporul și o \nparte a celor care au rămas aici. Respectul era total dacă dumneavoastră ați fi vorbit și noi am \nascultat… am fi ascultat. \nVreau să le spun tuturor celor de la Guvern, precum și domnului Iohannis – care ar fi trebuit să \nfie aici, deși nu-i place de acest Parlament, deși e Parlamentul lui – că ar trebui să învețe din ceea ce \ns-a întâmplat în ’87. Atunci oamenii au ieșit pentru că nu aveau mâncare, nu aveau curent, nu aveau \nenergie, făceau economii, pentru că Ceaușescu, „dictatorul”, cum îl numiți dumneavoastră, plătea \ndatoriile. În schimb, acum nu mai avem energie, nu mai avem țară, nu mai avem mâncare, nu mai \navem terenuri ale României, nu mai avem industrie, pentru că ne îndatorăm pe zi ce trece. \n"
    },
    "34": {
        "start_text": "Domnul Vasile-Daniel Suciu:",
        "start_index": 37440,
        "end_text": "Doamna Diana Iovanovici-Șoșoacă:",
        "end_index": 37509,
        "text": " \nNu mai avem nici timp, doamna senator. \n"
    },
    "35": {
        "start_text": "Doamna Diana Iovanovici-Șoșoacă:",
        "start_index": 37509,
        "end_text": "Domnul Vasile-Daniel Suciu:",
        "end_index": 37552,
        "text": " \nPoftim? \n"
    },
    "36": {
        "start_text": "Domnul Vasile-Daniel Suciu:",
        "start_index": 37552,
        "end_text": "Doamna Diana Iovanovici-Șoșoacă:",
        "end_index": 37605,
        "text": " \nNu mai avem nici timp. \n"
    },
    "37": {
        "start_text": "Doamna Diana Iovanovici-Șoșoacă:",
        "start_index": 37605,
        "end_text": "Domnul Vasile-Daniel Suciu:",
        "end_index": 37736,
        "text": " \nDa, așa este, timpul n-a mai avut răbdare. \nȘi am să vă rog să mă mai lăsați totuși 15 secunde… \n"
    },
    "38": {
        "start_text": "Domnul Vasile-Daniel Suciu:",
        "start_index": 37736,
        "end_text": "Doamna Diana Iovanovici-Șoșoacă:",
        "end_index": 37770,
        "text": " \n15. \n"
    },
    "39": {
        "start_text": "Doamna Diana Iovanovici-Șoșoacă:",
        "start_index": 37770,
        "end_text": "Domnul Vasile-Daniel Suciu:",
        "end_index": 38091,
        "text": " \n…pentru că pentru acest Guvern, pentru domnul președinte am un simbol să le aducă aminte de \nzilele din ’87. Trăim din nou teroarea unei dictaturi și să nu uitați: Brașovul nu a fost uitat și Brașovul \ntrăiește în sufletele noastre, ale tuturor, și revolta va veni! Tic-tac! (Aplauze.) \n"
    },
    "40": {
        "start_text": "Domnul Vasile-Daniel Suciu:",
        "start_index": 38091,
        "end_text": "Domnul Marius Boeriu – președintele Asociației „15 noiembrie 1987 – Brașov”:",
        "end_index": 38295,
        "text": " \nStimați colegi, \nÎl invit la tribună pe domnul Marius Boeriu, președintele Asociației „15 noiembrie 1987 – Brașov”. \n  - 16 -  Aveți cuvântul, domnule președinte. (Aplauze.) \n"
    },
    "41": {
        "start_text": "Domnul Marius Boeriu – președintele Asociației „15 noiembrie 1987 – Brașov”:",
        "start_index": 38295,
        "end_text": "Domnul Vasile-Daniel Suciu:",
        "end_index": 41879,
        "text": " \nDoamnelor și domnilor parlamentari, \nStimați invitați, \nDragi colegi, \nSunt unul dintre cei din 15 noiembrie 1987, cei bătuți și umiliți pentru că am avut curajul atunci \nsă cerem ce astăzi ni se pare normal să avem. Am cerut pâine. Era pe cartelă și o prindeam după cozi \nlungi, la ieșirea din schimb. Am cerut căldură pentru apartamentele reci, unde tremurau de frig copiii \ncolegilor mei mai în vârstă. Eu aveam 20 de ani. Am cerut libertatea.  \nCa să avem toate acestea, am strigat „Jos Ceaușescu!”. În speranța că brașovenii ni se vor \nalătura, am cântat, în marșul nostru către județeana de partid, „Deșteaptă-te, române!” – și doi ani mai \ntârziu românii s-au trezit. \nE greu de descris în câteva cuvinte câte am îndurat pentru aceasta. „Lasă că-ți arătăm noi \ndemonstrație!”, îmi spunea un milițian care mă bătea cu bastonul de cauciuc, lovind pe unde apuca, eu \nfiind legat cu cătușe de calorifer. Nimeni nu a fost tras la răspundere pentru ororile la care am fost \nsupuși. Eu și colegii mei, cei arestați, judecați și apoi alungați din oraș în doi ani de deportare, \npermanent chemați la Securitate și atent urmăriți, am rămas cum eram – oameni simpli, dar avem \nconștiința împlinirii noastre. Noi am devenit oameni ai istoriei, chiar dacă a durat două decenii până \nne-au fost recunoscute meritele. \nCe am făcut noi atunci ne-a marcat viețile pentru totdeauna, dar nu ne pare rău, pentru că noi \navem conștiința că și datorită nouă vă aflați aici, că în România funcționează un Parlament, că oamenii \nvă pot vota liber să-i reprezentați. \nȘtiu, și acum pâinea e o problemă, căldura, la fel, dar am câștigat libertatea. \nGândiți-vă, vă rog, la ceea ce faceți ca să ne bucurăm și de pâine, și de căldură alături de ceilalți \nromâni. Dumneavoastră nu riscați nimic, nu vă leagă nimeni cu cătușele de calorifer să vă snopească în \nbătaie. Aveți o datorie față de noi și de ceilalți români care au avut curajul să se ridice în decembrie \n1989. S-aveți și dumneavoastră curajul răspunderii pe care l-am avut noi în 15 noiembrie 1987 și să vă \nfaceți datoria. Mă întreb adesea, nu numai eu, dar și colegii mei care au suferit în anchete și deportare, \ndacă a meritat. Acum, când mă aflu în fața dumneavoastră, simt că a meritat, dar câteodată, când văd \ncum merg lucrurile în România, mai am îndoieli. Risipiți-le! \nGândiți-vă, dacă se poate, la colegul nostru Cornel Vulpe, pe care l-am văzut când ne urcau în dube \nla București să ne ducă la… când ne urcau în dube la Brașov să ne ducă la București și m-am cutremurat \ncât de speriat și de bătut era. M-am gândit că eu am scăpat ieftin. El avea 17 ani și l-au bătut cumplit \npentru că purtase un steag tricolor în fruntea noastră. A fost ușor de identificat. A mai trăit patru ani. \n  - 17 -  Gândiți-vă și la ceilalți colegi ai noștri, 33 la număr, care nu mai sunt printre noi. Faptul că \natâția dintre noi, cei care am ieșit la 15 noiembrie 1987, au murit la vârste la care de obicei nu se \nmoare, vă dă o imagine a ceea ce am  pățit  noi  în  beciurile Miliției și  ale Securității  pentru ca \ndumneavoastră să vă aflați aici. \nA murit și întreprinderea noastră, Uzina de Autocamioane Brașov. Nu mai lăsați oameni și \nîntreprinderi să moară, e în puterea dumneavoastră. Sunteți cei care purtați pe umeri greutatea unei țări, \nașa cum noi am purtat povara de a deveni liberi pentru o zi în plină dictatură.  \nPrin noi, românii au învățat lecția revoluției. \nGândiți-vă în fiecare zi la ceea ce le oferiți dumneavoastră. \nVă mulțumesc. (Aplauze.) \n"
    }
}