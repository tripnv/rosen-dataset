{
    "1": {
        "start_text": "S T E N O G R A M A",
        "start_index": 0,
        "end_text": "ședinței Senatului din 31 octombrie 2022",
        "end_index": 21,
        "text": " \n"
    },
    "2": {
        "start_text": "ședinței Senatului din 31 octombrie 2022",
        "start_index": 21,
        "end_text": "S U M A R",
        "end_index": 65,
        "text": " \n \n"
    },
    "3": {
        "start_text": "S U M A R",
        "start_index": 65,
        "end_text": "S T E N O G R A M A",
        "end_index": 3689,
        "text": " \n \n1.  Adoptarea tacită, prin împlinirea termenului pentru dezbatere și adoptare la  3 \n24 și 29 octombrie 2022, a unor inițiative legislative. \n2.  Dezbaterea  și  adoptarea  Proiectului  de  lege  pentru  denunțarea  Acordului  4-5; \ninterguvernamental privind înființarea Băncii Internaționale de Investiții și a  33-34 \nStatutului acesteia, semnate la Moscova la 10 iulie 1970, și a Protocolului de \nmodificare a Acordului privind înființarea Băncii Internaționale de Investiții \nși a Statutului acesteia, semnate la 10 iulie 1970 la Moscova, deschis  spre \nsemnare la 8 mai 2014 la Havana și semnat de România la 1 iulie 2015 la \nMoscova. (L631/2022) \n3.  Propunerea legislativă pentru modificarea și completarea art.1 alin.(1) din Legea  5 \nnr.239/2007 privind reglementarea regimului juridic al unor bunuri imobile \naflate în folosința unităților de cult. (L616/2022) \n(Retrimitere la Comisia juridică, de numiri, disciplină, imunități și validări.) \n4.  Dezbaterea  și  adoptarea  Proiectului  de  lege  pentru  denunțarea  Convenției  6; 34 \nprivind decontările multilaterale în ruble transferabile și organizarea Băncii \nInternaționale de Colaborare Economică, încheiată la Moscova la 22 octombrie \n1963, și a Protocolului, semnat la Moscova la 18 decembrie 1990, de modificare \na  Convenției  privind  decontările  multilaterale  în  ruble  transferabile  și \norganizarea  Băncii  Internaționale  de  Cooperare  Economică,  precum  și  a \nStatutului acestei bănci. (L632/2022) \n5.  Dezbaterea și adoptarea Proiectului de lege privind aprobarea Ordonanței  6-13; \nde  urgență  a  Guvernului  nr.136/2022  pentru  modificarea  unor  acte  34-35 \nnormative. (L614/2022) \n6.  Dezbaterea și respingerea Propunerii legislative privind unele măsuri pentru  13-18; 35 \ncontinuarea activității pe funcții de execuție de către persoanele care îndeplinesc \ncondițiile de pensionare. (L600/2022) \n7.  Dezbaterea și adoptarea Propunerii legislative pentru completarea Ordonanței  18-23; \nGuvernului nr.137/2000 privind prevenirea și sancționarea tuturor formelor de  29-30; \ndiscriminare și a Legii educației naționale nr.1/2011. (L602/2022)  31-32; 35   \n8.  Aprobarea modificării programului de lucru.  23 \n9.  Dezbaterea  și  adoptarea  Propunerii  legislative  pentru  modificarea  și  23-29; \ncompletarea  Legii  nr.56/2020  pentru  recunoașterea  meritelor  personalului  30; 35 \nmedical participant la acțiuni medicale împotriva COVID-19. (L615/2022) \n10.  Dezbaterea și respingerea Propunerii legislative pentru completarea art.60 din  30-31; \nLegea nr.227/2015 privind Codul fiscal. (L617/2022)  35-36 \n11.  Dezbaterea  și  adoptarea  Propunerii  legislative  pentru  modificarea  și  32; 36 \ncompletarea Legii nr.80/1995 privind statutul cadrelor militare. (L454/2022) \n12.  Dezbaterea  și  adoptarea  Propunerii  legislative  pentru  modificarea  și  32; 36 \ncompletarea  art.11  din  Legea  nr.51/1991  privind  securitatea  națională  a \nRomâniei. (L138/2022) \n13.  Dezbaterea și respingerea Propunerii legislative privind instituirea sistemului  33; 36 \n„Alertă Copil”. (L82/2020) \n14.  Dezbaterea  și  respingerea  Propunerii  legislative  pentru  modificarea  și  33; 36-37 \ncompletarea Legii nr.554/2004 a contenciosului administrativ. (L610/2022) \n15.  Notă  pentru  exercitarea  de  către  senatori  a  dreptului  de  sesizare  a  Curții  37 \nConstituționale asupra legilor depuse la secretarul general al Senatului, conform \nprevederilor art.15 alin.(2) și (3) din Legea nr.47/1992 privind organizarea și \nfuncționarea Curții Constituționale, republicată. \n \n \n \n \n \n \n \n \n \n \n \n \n \n \n- 2 - \n   \n"
    },
    "4": {
        "start_text": "S T E N O G R A M A",
        "start_index": 3689,
        "end_text": "ședinței Senatului din 31 octombrie 2022",
        "end_index": 3710,
        "text": " \n"
    },
    "5": {
        "start_text": "ședinței Senatului din 31 octombrie 2022",
        "start_index": 3710,
        "end_text": "Doamna Alina-Ștefania Gorghiu:",
        "end_index": 3984,
        "text": " \n \nȘedința a început la ora 15.06. \nLucrările  ședinței  au  fost  conduse  de  doamna  Alina-Ștefania  Gorghiu,  vicepreședinte  al \nSenatului, asistată de domnul Ion Mocioalcă și domnul Eugen Pîrvulescu, secretari ai Senatului. \n \n"
    },
    "6": {
        "start_text": "Doamna Alina-Ștefania Gorghiu:",
        "start_index": 3984,
        "end_text": "Domnul Radu-Mihai Mihail:",
        "end_index": 7398,
        "text": " \nStimați colegi, \nDați-mi voie să declar deschisă ședința plenului de astăzi, 31 octombrie 2022. \nVoi  conduce  această  ședință  împreună  cu  colegii  noștri  secretari,  domnul  senator  Eugen \nPîrvulescu și domnul senator Ion Mocioalcă. \nO să vă rog să luați loc în bănci. \nCine este la balcon? Să-i salutăm. Dorește cineva să ne spună ce invitați avem la balcon? Colegii \nnoștri, eu vă spun, colegii noștri de la Bacău și colegii noștri de la Galați. Dar aș fi vrut să fie prezenți și \ncolegii senatori, să-i introducă. Sper să aveți ocazia să ascultați o ședință plăcută. \nBine ați venit! (Aplauze.) \nOrdinea de zi pentru ședința plenului de astăzi și programul de lucru stabilite de Biroul permanent \nal Senatului și Comitetul liderilor grupurilor parlamentare au fost distribuite și afișate pe pagina de \ninternet a Senatului. \nDupă cum știți, conform art.137, coroborat cu prevederile art.136 din Regulamentul Senatului, \nconform hotărârii Biroului permanent, adoptată cu acordul prealabil al Comitetului liderilor grupurilor \nparlamentare, ședința plenului Senatului se va desfășura prin mijloace electronice, în conformitate cu \nprevederile art.111 din Regulament. \nÎn cadrul dezbaterilor se poate lua cuvântul de un singur reprezentant din partea fiecărui grup \nparlamentar pentru maximum două minute, iar reprezentantul senatorilor neafiliați poate interveni pentru \nmaximum un minut. \nPentru operativitate, în prima parte a ședinței se va desfășura partea de dezbateri asupra punctelor \nînscrise pe ordinea de zi, după închiderea acestora, în a doua parte ședinței, vom avea sesiunea de vot \nfinal conform hotărârii Comitetului liderilor grupurilor parlamentare. \nLa Secțiunea I a ordinii de zi, punctul 1, Secțiunea I, notă privind adoptarea tacită prin împlinirea \ntermenului pentru dezbatere și adoptare la 24 și 29 octombrie 2022 a unor inițiative legislative. \nNota este afișată pe pagina de internet a Senatului. \n- 3 - \n   \nInițiativele se consideră adoptate prin împlinirea termenului, în conformitate cu art.75 alin.(2) \nteza a III-a din Constituția României, coroborat cu prevederile art.150 alin.(2) din Regulamentul \nSenatului. Urmează să fie transmise către Camera Deputaților spre dezbatere și adoptare, în calitate \nde Cameră decizională. \n* \nVom trece la Secțiunea a II-a a ordinii de zi. \nStimați colegi, \nLa punctul 1 avem Proiectul de lege pentru denunţarea Acordului interguvernamental privind \nînfiinţarea Băncii Internaţionale de Investiţii şi a Statutului acesteia, semnate la Moscova la 10 iulie \n1970, şi a Protocolului de modificare a Acordului privind înfiinţarea Băncii Internaţionale de Investiţii \nşi a Statutului acesteia, semnate la 10 iulie 1970 la Moscova, deschis spre semnare la 8 mai 2014 la \nHavana şi semnat de România la 1 iulie 2015 la Moscova. (L631/2022) \nAvem un raport comun al Comisiei de buget, finanțe, activitate bancară și piață de capital și \nComisia pentru politică externă. \nAcest raport este de admitere, cu amendamente admise, a proiectului de lege. \nAcest proiect face parte din categoria legilor ordinare și îl vom adopta cu votul majorității \nsenatorilor prezenți. \nImportant este că suntem Cameră decizională. \nDacă la dezbateri generale, din partea grupurilor parlamentare, există doritori pentru a lua \ncuvântul. Nu există. Există. Domnul Radu Mihail, domnul senator, liderul Grupului USR. \nAveți cuvântul. \n"
    },
    "7": {
        "start_text": "Domnul Radu-Mihai Mihail:",
        "start_index": 7398,
        "end_text": "Doamna Alina-Ștefania Gorghiu:",
        "end_index": 8628,
        "text": " \nMulțumesc, doamna președintă. \nAcordul asupra căruia trebuie să ne pronunțăm, de a ieși din el, a fost conceput și discutat și \nnegociat într-o perioadă în care încă mai credeam cu toții, că actualul regim din Federația Rusă poate să \nmeargă pe calea unei concordii internaționale și să respecte legislația internațională. \nDin păcate, în ultimele 250 de zile, a fost clar că regimul Putin din Federația Rusă nu are niciun \ngând să se încadreze în funcționarea normală a unui stat care respectă dreptul internațional, drept pentru \ncare susținem măsura propusă în inițiativa legislativă. \nȘi mai mult decât atât, astăzi am depus la Birourile permanente a celor două Camere, din partea \nGrupului USR, o propunere de Declarație a Parlamentului României, care să ia la cunoștință, care să \nrecunoască o evidență în acest moment, că regimul din Rusia, regimul Putin este un regim care sprijină \nterorismul și trebuie să fie văzut ca atare, mai ales de România, care este atât de aproape de acest conflict, \n- 4 - \n   \nde această agresiune a regimului rus. Și sper că toți vom fi solidari și vom recunoaște această fațetă de \nneiertat a regimului actual din Rusia, un regim terorist. \nMulțumesc. (Aplauze.) \n"
    },
    "8": {
        "start_text": "Doamna Alina-Ștefania Gorghiu:",
        "start_index": 8628,
        "end_text": "Domnul Cristian-Augustin Niculescu-Țâgârlaș:",
        "end_index": 8983,
        "text": " \nMulțumesc. \nDacă aveți alte intervenții, din partea celorlalte grupuri parlamentare. \nNefiind, punctul 1 al ordinii de zi… \nDomnule Țâgârlaș, doriți pe procedură? \nVă rog. \nDar atunci, nemaifiind intervenții pe punctul acesta pot să-l las la vot final, da? \nÎn regulă. \n* \nVă rog, vă invit, pe procedură. \nAveți cuvântul. \n"
    },
    "9": {
        "start_text": "Domnul Cristian-Augustin Niculescu-Țâgârlaș:",
        "start_index": 8983,
        "end_text": "Doamna Alina-Ștefania Gorghiu:",
        "end_index": 10238,
        "text": " \nDoamna președinte, \nNu vizează acest punct de pe ordinea de zi, ci punctul nr.9. Este o solicitare de retrimitere la \ncomisie. Am verificat termenul. Dacă ne acordați, dacă plenul va acorda un termen de o săptămână ne \nîncadrăm, astfel încât să nu treacă tacit. \nMotivația pentru retrimiterea la comisie este faptul că nu a fost analizată suficient această \ninițiativă, care este, de altfel, din punctul meu de vedere, foarte bună, echivalarea dreptului de folosință \nasupra terenurilor ocupate de către locașurile de cult, de către biserici, cu dreptul de concesiune. \nEu cred că trebuie susținută Biserica, indiferent de ritul ei și trebuie susținuți toți cei care merg la \nbiserică, iar pentru asta trebuie să le acordăm terenurile gratuite, pentru că am făcut asta cu foarte multe \nunități de cult. Nu înțeleg de ce să facem diferența juridică între dreptul de concesiune și folosința gratuită, \nmai ales că am adus și un amendament la acest proiect, în sensul în care am stabilit că concesiunea se referă \ndoar la domeniul privat al statului român și nu afectăm domeniul public al statului român. \nVă mulțumesc, doamna președinte. \nȘi vă rog să supuneți la vot această cerere de retrimitere la comisie. \n"
    },
    "10": {
        "start_text": "Doamna Alina-Ștefania Gorghiu:",
        "start_index": 10238,
        "end_text": "Domnul Raoul-Adrian Trifan:",
        "end_index": 12353,
        "text": " \nVoi supune… Vă rog să pregătiți cartelele. \nVoi supune solicitarea Grupului PNL votului dumneavoastră, cu precizarea că termenul, mă uit \nacum la punctul 9, este… Termenul de adoptare tacită – 23.11, deci ar fi timp să-l întoarcem la comisie \nfără să trecem de adoptarea tacită. \n- 5 - \n   \nStimați colegi, supun votului dumneavoastră… \nO să vă rog să introduceți cartele de vot și vă supun cererea de retrimitere la comisie, așa cum a \nformulat-o domnul Țâgârlaș. Cât ați spus, două săptămâni? O săptămână. \nMulțumesc. \nVă rog să votați. \nCu 74 pentru, împotrivă – 22, nicio abținere, punctul 9, L616, a fost retrimis la comisie pentru \no săptămână. \n* \nTrecem la următorul punct al ordinii de zi, vorbim de Proiectul de lege pentru denunţarea \nConvenţiei privind decontările multilaterale în ruble transferabile şi organizarea Băncii Internaţionale \nde Colaborare Economică, încheiată la Moscova la 22 octombrie 1963, şi a Protocolului, semnat la \nMoscova la 18 decembrie 1990, de modificare a Convenţiei privind decontările multilaterale în ruble \ntransferabile şi organizarea Băncii Internaţionale de Cooperare Economică, precum şi a Statutului acestei \nbănci. (L632/2022) \nVorbim de un raport comun al Comisiei de buget, finanțe și Comisia pentru politică externă, \nraport care este de admitere, cu amendamente admise, a proiectului de lege. \nProiectul face parte din categoria legilor ordinare. \nSenatul este Cameră decizională. \nDăm drumul la dezbaterile pe acest proiect de lege. \nDacă există colegi care doresc să intervină. \nNefiind intervenții, punctul 2 rămâne la vot final. \n* \nPunctul 3, Proiectul de lege privind aprobarea Ordonanţei de urgenţă a Guvernului nr.136/2022 \npentru modificarea unor acte normative. (L614/2022) \nRaportul Comisiei pentru transporturi este de admitere, cu amendamente admise, a proiectului \nde lege privind aprobarea ordonanței. \nProiectul de lege face parte din categoria legilor ordinare. \nSenatul este, de data aceasta, primă Cameră sesizată. \nDeclar deschise dezbaterile, stimați colegi. \nVă invit, domnule senator Trifan, la microfon. \n"
    },
    "11": {
        "start_text": "Domnul Raoul-Adrian Trifan:",
        "start_index": 12353,
        "end_text": "Doamna Alina-Ștefania Gorghiu:",
        "end_index": 13308,
        "text": " \nMulțumesc, doamnă președintă. \nAici avem o lege de aprobare a unei ordonanțe așa-numită trenuleț, după cum am mai văzut de \nmulte ori, foarte multe acte normative lipite unul de altul, care conțin foarte multe prevederi. \n- 6 - \n   \nDeși conțin prevederi din foarte multe domenii, dacă este să vorbim despre acest act, observăm \ncă a avut raport doar la Comisia de transporturi. Asta deși conține prevederi care țin de garanții pentru \ninvestiții în infrastructura publică. De ce nu a fost la raport și la buget, finanțe sau la administrație? \nNimeni nu știe. \nDragi colegi, \nNoi legiferăm în acest Parlament, superficial și pe repede înainte, iar după aceea venim și ne \nplângem că în România legiferează puterea executivă. Iată o dovadă de cum nu ar trebui să legiferăm. \nDin punctul nostru de vedere acest raport este incomplet, pentru că a fost la raport doar la o \nsingură comisie, iar noi ne vom abține. \nVă mulțumesc. \n"
    },
    "12": {
        "start_text": "Doamna Alina-Ștefania Gorghiu:",
        "start_index": 13308,
        "end_text": "Domnul Aurel Oprinoiu:",
        "end_index": 14397,
        "text": " \nÎn regulă. \nDacă din partea celorlalte grupuri mai există intervenții. \nDacă nu, punctul 3 va rămâne la vot final. \nVreau să fac precizarea așa cum se cuvine înainte să plece, din partea domnului senator de Galați, \npreședintele Comisiei pentru agricultură, George Scarlat, la balcoanele Senatului se află clasa a IX-a, \ndin partea Colegiului Național „Vasile Alecsandri”, vorbim de locul II la nivel național în anul școlar \n2020 – 2021. Astăzi au venit să ne viziteze. \nFelicitări, domnule senator, pentru inițiativă! \nLe mulțumim de vizită colegilor. (Aplauze.) \nLa punctul 4 al ordinii de zi, stimați colegi, avem Proiectul de lege pentru aprobarea Ordonanţei \nde urgenţă a Guvernului nr.134/2022 privind unele măsuri în vederea protejării consumatorului final în \nceea ce priveşte utilizarea materialelor lemnoase şi a produselor derivate din lemn, pentru încălzirea \nlocuinţei în sezonul rece. (L613/2022) \nConstat însă că nu s-a depus raportul pe acest proiect de lege, motiv pentru care… \nVă rog, pe procedură vreți să ne comunicați ceva. \nVă rog. \n"
    },
    "13": {
        "start_text": "Domnul Aurel Oprinoiu:",
        "start_index": 14397,
        "end_text": "Doamna Alina-Ștefania Gorghiu:",
        "end_index": 15637,
        "text": " \nMulțumesc, doamna președintă de ședință. \nStimați colegi, \nProiectul pentru aprobarea acestei ordonanțe de urgență va trece tacit joi. \nOrdonanța produce deja efecte catastrofale asupra cetățenilor, piața de lemn s-a blocat. Măsurile \nsunt deja în vigoare fiind o ordonanță de urgență. Rezultatul? Nu mai sunt lemne în piață. \n- 7 - \n   \nAceastă ordonanță a produs și produce în continuare efecte exact invers față de cele preconizate, \ncând această ordonanță a fost adoptată. \nCe s-a întâmplat azi în comisie este inadmisibil. O altă amânare care va adânci criza și mai mult. \nUSR a venit cu o soluție clară, cea cu tichete valorice, pe care colegii din comisie au apreciat-o. Soluția de \najutor a categoriilor consumatorilor vulnerabili și a instituțiilor publice într-un sistem de vouchere. \nDoamna președintă de ședință, \nPropun menținerea pe ordinea de zi a proiectului și susținerea unui vot pe această ordonanță, \nchiar dacă comisiile reunite nu au depus un raport. \nDacă nu am reușit să ajungem la o concluzie în timp util este de datoria noastră să votăm \nîmpotriva acestei ordonanțe. \nDacă va trece tacit acest OUG nu va putea suferi modificări considerabile la Camera decizională \na Camerei Deputaților. \n"
    },
    "14": {
        "start_text": "Doamna Alina-Ștefania Gorghiu:",
        "start_index": 15637,
        "end_text": "Domnul Aurel Oprinoiu:",
        "end_index": 15869,
        "text": " \nDomnule senator, deja dumneavoastră sunteți de două minute în dezbateri pe fond. \nAm înțeles solicitarea dumneavoastră, vreți să dezbatem această inițiativă astăzi și vă mulțumesc \npentru propunere. \n"
    },
    "15": {
        "start_text": "Domnul Aurel Oprinoiu:",
        "start_index": 15869,
        "end_text": "Doamna Alina-Ștefania Gorghiu:",
        "end_index": 15938,
        "text": " \nNu, ceea ce… Să supunem la vot fără raport. \n"
    },
    "16": {
        "start_text": "Doamna Alina-Ștefania Gorghiu:",
        "start_index": 15938,
        "end_text": "Domnul Aurel Oprinoiu:",
        "end_index": 16026,
        "text": " \nAm înțeles foarte bine propunerea pe care ați făcut-o. \n"
    },
    "17": {
        "start_text": "Domnul Aurel Oprinoiu:",
        "start_index": 16026,
        "end_text": "Doamna Alina-Ștefania Gorghiu:",
        "end_index": 16108,
        "text": " \nAceastă ordonanță trebuie s-o respingem. \n Vă mulțumesc. \n"
    },
    "18": {
        "start_text": "Doamna Alina-Ștefania Gorghiu:",
        "start_index": 16108,
        "end_text": "Domnul Liviu-Lucian Mazilu:",
        "end_index": 17388,
        "text": " \nMulțumesc tare mult pentru propunere. \nDumneavoastră știți că în regulament, din păcate, nu există această procedură de a dezbate \ninițiative legislative fără raport și deja mi se pare neserios ca pe o ordonanță atât de importantă să facem, \nfără raportul colegilor, dezbateri. \nCa  atare,  neavând  text  în  regulament  chiar  nu  pot  să  supun  procedura  dumneavoastră… \npropunerea dumneavoastră votului. \nConstat că la punctul 4 nu este raport, va rămâne la vot final… va rămâne la latitudinea comisiei \ndacă va decide, ce va decide. \nAltfel joi, așa cum spuneți dumneavoastră, trece prin adoptare tacită. \n- 8 - \n   \nLa punctul 5 al ordinii de zi, Propunerea legislativă privind unele măsuri pentru continuarea… \nDomnule Pălărie, haideți, că dumneavoastră vociferați de obicei din sală și n-aveți eleganța să \nveniți la microfon. \nArătați-mi articolul care reglementează această procedură și atunci voi supune la vot. Până atunci \nva fi foarte complicat să nu respect regulamentul, chiar dacă-mi cere Grupul USR, cu tot respectul pentru \nfaptul că nu cunoașteți regulamentul. (Replici neinteligibile din sală.) \nLa punctul 5 al ordinii de zi avem Propunerea legislativă privind unele măsuri… \nPe procedură? \nDomnule Mazilu, aveți cuvântul. \n"
    },
    "19": {
        "start_text": "Domnul Liviu-Lucian Mazilu:",
        "start_index": 17388,
        "end_text": "Doamna Alina-Ștefania Gorghiu:",
        "end_index": 18902,
        "text": " \nMulțumesc, doamna președintă. \nMă simt dator să intervin în calitate de președinte al Comisiei de ape și păduri, care am condus \nși astăzi și săptămâna trecută, și acum două săptămâni, ședințele reunite ale Comisiilor reunite de ape, \npăduri și Comisia economică a Senatului pe ordonanța despre care s-a făcut vorbire. \nAu fost discuții îndelungi de mai mult de două ore la fiecare ședință. S-au audiat toate părțile \nimplicate. Astfel că am avut plăcerea să avem și pe cei de la Romsilva în discuții. Au apărut amendamente \nla fiecare ședință, inclusiv astăzi a apărut un set de amendamente din partea colegilor UDMR. \nToate aceste amendamente presupun un alt sistem. Practic se aduce în discuție compensarea, ceea \nce presupune surse de finanțare suplimentare. Nu cred că noi aici putem dezbate în 10 – 15 minute ceea ce \nnu am reușit în mai bine de 5 ore sau 6 ore în comisii să lămurim. \nCu toții astăzi am căzut de acord că este nevoie de precizări suplimentare și de răspunsuri pe \ncare să le aducă ministerele implicate, să-și dea un acord sau să-și spună o părere despre amendamentele \naduse. \nA fost propunere din partea colegilor, din trei grupuri parlamentare, să amânăm lucrările astăzi, \nam supus la vot această propunere și a trecut fără niciun vot împotrivă și fără niciun fel de abținere, \npentru că cu toții am căzut de acord că sunt necesare lămuriri suplimentare. \nAtât am avut de precizat. \nMulțumesc. \nÎn rest, cred că regulamentul trebuie respectat. \nMulțumesc. \n"
    },
    "20": {
        "start_text": "Doamna Alina-Ștefania Gorghiu:",
        "start_index": 18902,
        "end_text": "Domnul Radu-Mihai Mihail:",
        "end_index": 19053,
        "text": " \nMulțumesc. \nPe procedură? Vă ascult cu drag. \n- 9 - \n   \nImediat domnule lider. Cu mare plăcere, aveți cuvântul după. \n"
    },
    "21": {
        "start_text": "Domnul Radu-Mihai Mihail:",
        "start_index": 19053,
        "end_text": "Doamna Alina-Ștefania Gorghiu:",
        "end_index": 19913,
        "text": " \nVă mulțumesc, doamna președintă. \nAș completa ce s-a spus cu privire la această… la solicitarea pe care am avut-o, de a avea un vot \nîn Senat pe acest proiect. Să fim foarte preciși. Avem o ordonanță de urgență care creează efecte \nnegative, le știți toți, le-ați văzut, este evident, e o tragedie. \nAvem două variante: ori o lăsăm să treacă tacit, cum propune acum majoritatea, și va continua \nsă își producă aceste efecte negative ori demonstrăm responsabilitate, și așa cum am făcut întotdeauna, \nplenul este suveran și poate decide să respingă o lege. E foarte simplu. Haideți să… Avem această \noportunitate să arătăm că Senatul României este într-adevăr interesat de ce se întâmplă cu românii care \nnu au lemne. Haideți să respingem ordonanța acum. E simplu, puteți să o faceți, regulamentul ne permite. \nMulțumesc. (Aplauze.) \n"
    },
    "22": {
        "start_text": "Doamna Alina-Ștefania Gorghiu:",
        "start_index": 19913,
        "end_text": "Domnul Turos Lóránd:",
        "end_index": 20029,
        "text": " \nÎl invit la microfon pe liderul Grupului UDMR. \nMicrofonul 2, vă rog să-l porniți. \n"
    },
    "23": {
        "start_text": "Domnul Turos Lóránd:",
        "start_index": 20029,
        "end_text": "Doamna Alina-Ștefania Gorghiu:",
        "end_index": 20413,
        "text": " \nVă mulțumesc, doamna președinte. \nAzi am fost prezent în această ședință comună. \nAșa cum a spus domnul președinte am avut amendamente, am discutat toate amendamentele și \ncu toții am hotărât să amânăm, să îmbunătățim această ordonanță de urgență, inclusiv domnii de la USR \nau votat pentru amânare. \nÎn trei ore v-ați răzgândit, stimați colegi? \nVă mulțumesc. \n"
    },
    "24": {
        "start_text": "Doamna Alina-Ștefania Gorghiu:",
        "start_index": 20413,
        "end_text": "Domnul Claudiu-Richard Târziu:",
        "end_index": 20515,
        "text": " \nTot pe procedură, îl invit pe liderul AUR. \nVă rog, domnule senator. \n"
    },
    "25": {
        "start_text": "Domnul Claudiu-Richard Târziu:",
        "start_index": 20515,
        "end_text": "Doamna Alina-Ștefania Gorghiu:",
        "end_index": 22833,
        "text": " \nVedeți ce se întâmplă? De fiecare dată când apare un subiect foarte greu pe agenda publică, \nasupra căruia și noi suntem obligați să ne pronunțăm, se găsesc tot felul de subterfugii parlamentare \npentru a evita sau a amâna o poziționare și un vot în legislativul țării. \nAm mai atras atenția de nenumărate ori aici că Parlamentul a devenit o anexă a Guvernului și că \nsuntem puși într-o postură penibilă și nejustificată, nici de Constituție, nici de nimic altceva, de a \nconfirma ce hotărăște Guvernul, ce legiferează Guvernul. \n- 10 - \n   \nDe aceea sunt și eu de acord să ne pronunțăm ca plen suveran asupra acestei legi, indiferent că \nnu există un raport al comisiilor de specialitate, care ce să vezi, nu au avut suficient timp să dezbată pe \nfond, să amendeze și să dea un raport, fie el negativ sau pozitiv, plenului pentru a vota această lege, care \nfie va respinge ordonanța de Guvern, fie o va aproba. O ordonanță care este criminală. A blocat piața \nlemnului și mai mult decât atât, că nu sunt îngrijorat atât pentru comercianți, cât pentru oamenii de rând, \ncare se încălzesc cu lemne. \nSunt mai mult de jumătate din gospodăriile acestei țări care sunt încălzite cu lemne și cu derivate \ndin lemne, cu produse din rumeguș și alte lucruri de felul ăsta, or, în condițiile în care această ordonanță i-\na făcut pe comercianți să nu mai producă, să nu mai importe și să nu mai scoată din depozite la vânzare, \nlemnul de foc, brichetele, peleții și toate celelalte produse cu care mai funcționează sobele și centralele \ndin România, ar trebui să o respingem imediat și să oferim o soluție viabilă pentru încălzirea pe timp de \niarnă a românilor. Noi ce facem? Preferăm să așteptăm să treacă tacit, să-și producă în continuare efectele \nnenorocite asupra românilor, și ne-am spălat pe mâini, să se descurce colegii deputați. Asta este \nresponsabilitatea Camerei superioare a Parlamentului? Eu cred că nu. De aceea, insist. \nȘtiu, dragi colegi din arcul guvernamental, că este destul de greu și pentru dumneavoastră și vă \nînțeleg, fără niciun fel de ironie, să încercați să reparați aici toate prostiile Guvernului. Pentru că și în \naceastă chestiune, ca și în chestiunea dereglementării pieței energiei, am ajuns într-un blocaj prin faptele \nși actele Guvernului dumneavoastră. \n"
    },
    "26": {
        "start_text": "Doamna Alina-Ștefania Gorghiu:",
        "start_index": 22833,
        "end_text": "Domnul Claudiu-Richard Târziu:",
        "end_index": 22915,
        "text": " \nVă mulțumesc, domnule lider. \nFiind o procedură… \n"
    },
    "27": {
        "start_text": "Domnul Claudiu-Richard Târziu:",
        "start_index": 22915,
        "end_text": "Doamna Alina-Ștefania Gorghiu:",
        "end_index": 22971,
        "text": " \nDeci, revin și închei. \n"
    },
    "28": {
        "start_text": "Doamna Alina-Ștefania Gorghiu:",
        "start_index": 22971,
        "end_text": "Domnul Claudiu-Richard Târziu:",
        "end_index": 23012,
        "text": " \nVă rog. \n"
    },
    "29": {
        "start_text": "Domnul Claudiu-Richard Târziu:",
        "start_index": 23012,
        "end_text": "Doamna Alina-Ștefania Gorghiu:",
        "end_index": 23237,
        "text": " \nVă rog foarte mult să supuneți la vot dacă intră la vot final astăzi această lege, chiar fără raport, \npentru că noi deja avem o poziționare politică cu toții. \nPutem s-o estimăm. \nMulțumesc. \n"
    },
    "30": {
        "start_text": "Doamna Alina-Ștefania Gorghiu:",
        "start_index": 23237,
        "end_text": "Domnul Ioan Deneș:",
        "end_index": 24306,
        "text": " \nAm înțeles propunerea dumneavoastră. \nVă mulțumesc. \n- 11 - \n   \nDat fiind faptul că mă rugați, o să rog plenul să fie… Dați-mi voie înainte de alte intervenții pe \nprocedură, existând deja o propunere de a introduce pe ordinea de zi, fără raport și a dezbate fără raport, \nnefiind o procedură regulamentară, eu vă supun la vot dacă sunteți de acord să demarăm această \nprocedură sau nu, și cum spuneau colegii noștri, plenul e suveran. Dacă veți fi de acord prin vot, imediat, \ndupă vot, cu mare plăcere vă dau cuvântul. \nColegi senatori, rog să votați propunerea făcută de liderul USR, susținută de colegul lider de la AUR. \nRog, vot. \nCu 38 de voturi pentru, împotrivă – 65, „nu votez” – unul, propunerea dumneavoastră a picat. \nO să rog… \nDumneavoastră… Sunteți doi de la PSD pentru explicarea votului. Da, dar pe procedură vrea \ndomnul Deneș înainte și avea prioritate pe procedură, și pe urmă o să vă dau cuvântul și pe explicarea \nvotului. Și o să vă rog concis pentru că deja am dat un vot, a fost respinsă inițierea celor doi. \n"
    },
    "31": {
        "start_text": "Domnul Ioan Deneș:",
        "start_index": 24306,
        "end_text": "Doamna Alina-Ștefania Gorghiu:",
        "end_index": 25322,
        "text": " \nMulțumesc, doamna președinte. \nDoar un minut. \nChiar dacă noi astăzi am respinge această ordonanță ea ar merge la Camera Deputaților și ar urma \ncalea legislativă pe care o știm, prin încălcarea regulamentului, cum bine ați spus, ordonanța își face \nefectele. Asta-i realitatea și știți foarte bine, stimați colegi, că în cadrul Comisiilor reunite eu am avut o \npoziție nuanțată în ceea ce privește ordonanța. Și speranța mea, și nu numai speranța, după discuțiile care \nau fost azi în cadrul comisiei, cred că într-un timp foarte scurt, cei care pot să rezolve această problemă \nrepede, urmând bineînțeles ca ulterior să-și urmeze și acea soluție calea legislativă, să vină cu o soluție \nmai bună sau o soluție care să rezolve cu adevărat problema lemnelor de foc din România. \nOricum, acele amendamente, care au venit astăzi și săptămâna trecută în comisiile reunite, nu ar \nrezolva problema cu adevărat în integralitate a lemnelor de foc sau a crizei lemnelor de foc din România. \nMulțumesc. \n"
    },
    "32": {
        "start_text": "Doamna Alina-Ștefania Gorghiu:",
        "start_index": 25322,
        "end_text": "Domnul Eugen Pîrvulescu (de la prezidiu):",
        "end_index": 25510,
        "text": " \nVă mulțumesc. \nPe procedură. \nVă rog. Numai că insist să vă amintesc că tocmai ce am terminat cu acest aspect și că aș vrea să \ntrecem la punctul următor. \n"
    },
    "33": {
        "start_text": "Domnul Eugen Pîrvulescu (de la prezidiu):",
        "start_index": 25510,
        "end_text": "Doamna Alina-Ștefania Gorghiu:",
        "end_index": 25585,
        "text": " \nMotivarea votului. \n- 12 - \n   \n"
    },
    "34": {
        "start_text": "Doamna Alina-Ștefania Gorghiu:",
        "start_index": 25585,
        "end_text": "Doamna Diana Iovanovici-Șoșoacă:",
        "end_index": 25667,
        "text": " \nMotivarea votului, dacă doriți, cu mare plăcere. \n"
    },
    "35": {
        "start_text": "Doamna Diana Iovanovici-Șoșoacă:",
        "start_index": 25667,
        "end_text": "Doamna Alina-Ștefania Gorghiu:",
        "end_index": 26538,
        "text": " \nMulțumesc frumos. \nCa avocat respect legile. Dura lex, sed lex. \nÎn cazul acesta însă eu am văzut în Parlament cum regulamentul este încălcat de fiecare dată. Nu \nar fi fost prima inițiativă care să fie votată fără raport. \nPe de altă parte, nu pot să nu observ faptul că astăzi, din spusele dumneavoastră, la comisie s-au \ndepus amendamente, ceea ce înseamnă că special ați făcut acest lucru, tocmai pentru a întârzia la vot \naceastă lege, care convine coaliției și în niciun caz poporului român. Deci o faceți expres. Este cu \npremeditare. Dar totuși avem exemple în Senat, legile justiției, că în „pe repede înainte”, într-un sfert de \noră ați făcut un raport pe cinci sute și ceva de amendamente și ați votat pe repede înainte. \nDeci – ubi lex, ibi societas, ubi societas, ibi lex. Așa lege, așa societate, așa societate, așa lege. \n"
    },
    "36": {
        "start_text": "Doamna Alina-Ștefania Gorghiu:",
        "start_index": 26538,
        "end_text": "Domnul Cristinel-Gabriel Berea:",
        "end_index": 27576,
        "text": " \nCa să restabilim adevărul, închid dezbaterile aici, cu tot respectul. Știu că fiecare vrea să se \naudă de o mie de ori, dar pe procedură nu mai aveți dreptul că tocmai ce terminarăm proiectul. Insist \nsă vă spun, a picat la vot propunerea, cu tot respectul, încercați să respectați plenul ăsta. Nu ne mai \nauzim de o mie… \nVreau să vă spun un singur lucru, arătați-mi un singur proiect care a fost votat fără raport în \nplenul Senatului. Nu există. Asta ca să știți adevărul, fără alte comentarii. \n* \nLa punctul 5 al ordinii de zi, avem Propunerea legislativă privind unele măsuri pentru continuarea \nactivității  pe  funcții  de  execuție  de  către  persoanele  care  îndeplinesc  condițiile  de  pensionare. \n(L600/2022) \nRaportul Comisiei pentru muncă, familie și protecție socială este de respingere a propunerii \nlegislative. \nPropunerea face parte din categoria legilor organice. \nSenatul este primă Cameră sesizată. \nInvit colegii senatori să ia cuvântul. \nDomnule senator Berea, aveți cuvântul. \n"
    },
    "37": {
        "start_text": "Domnul Cristinel-Gabriel Berea:",
        "start_index": 27576,
        "end_text": "Doamna Alina-Ștefania Gorghiu:",
        "end_index": 29172,
        "text": " \nDoamnelor și domnilor senatori, \nStimați colegi, \n- 13 - \n   \nȘtiați că în România există instituții publice conduse de persoane care au peste 70 de ani? \nDar știați că există în România instituții publice care sunt conduse de persoane care au peste 80 de \nani? Da, există. \nProiectul de față prevede ca în momentul în care ai atins vârsta standard de pensionare, 65 de ani, \nsă ai două opțiuni: una, rămâi în sistem, dar doar pe funcții de execuție, sau doi, ieși la pensie și-ți urăm \no pensie lungă și frumoasă. Atenție! Proiectul se aplică doar celor care lucrează în sistemul bugetar. \nÎn felul ăsta permitem unui profesor bun să continue să predea, permitem unui doctor bun să \ncontinue să opereze, unui cercetător bun să-și continue munca de cercetare, dar fără să ocupe funcții de \nconducere. În felul ăsta eliminăm dinozaurii din instituțiile publice din România. \nProiectul a obținut multe avize favorabile, inclusiv din partea Consiliului Legislativ, deci nu, nu \neste un proiect neconstituțional. Dar, din păcate, raportul a ieșit nefavorabil. Și mă surprinde lucrul ăsta, \nmă surprinde votul colegilor din PNL. Pentru că acum un an și ceva, colegii din PNL au depus un proiect \ncare interzicea cumulul pensiei cu salariu. După un an și ceva de alianță cu PSD-ul, se pare că colegii s-\nau murdărit de PSD-ism sau, la fel cum a spus domnul Ciolacu, le-a curs tot timpul sânge de pesedist \nprin vene. \nCa să concluzionez, stimați colegi din PNL, am să vă rog ca în momentul în care veți vota \nproiectul ăsta, să vă amintiți că odată ați fost liberali. \n"
    },
    "38": {
        "start_text": "Doamna Alina-Ștefania Gorghiu:",
        "start_index": 29172,
        "end_text": "Domnul Virgil Guran:",
        "end_index": 29369,
        "text": " \nA ajuns USR să citească din domnul Ciolacu, e o treabă interesantă. \nDomnul Virgil Popescu, domnul vicepreședinte Virgil Guran, are cuvântul. Popescu îți dau miel. \n"
    },
    "39": {
        "start_text": "Domnul Virgil Guran:",
        "start_index": 29369,
        "end_text": "Doamna Alina-Ștefania Gorghiu:",
        "end_index": 31449,
        "text": " \nSigur nu sunt Virgil Popescu. N-aș vrea să fiu. \nStimați… \nVreau să fiu cine sunt și atât. \nStimați colegi, \nAm înțeles că cei din PNL ne-am murdărit sau… nu știu ce am făcut. Eu vă spun un lucru, eu \nștiu că, scuzați-mi termenul, dacă ești prost de tânăr, rămâi așa. Nu prea am auzit de oameni care pe \nparcursul vieții au fost deștepți și s-au prostit. Da, când ajungi la bătrânețe, din păcate, uneori, nu mai ai \nacea capacitate, este adevărat. \nDomnilor, \nInstituțiile din România nu o duc rău că sunt conduse de către oameni mai în vârstă, uneori; o \nduc rău că sunt conduse de incompetenți. E adevărat că incompetenți există și la 25 de ani, și la 30 de \nani. Poate dumneavoastră acum, că sunteți tânăr, na, ziceți că aveți atuul de a fi deștept. Eu sunt de acord \n- 14 - \n   \ncu dumneavoastră, că vă cunosc că sunteți un tip inteligent. Dar nu cred eu că o anumită vârstă deja te \nduce spre prostie, spre incompetență. De asta am susținut noi că trebuie evaluat omul, și cel tânăr, și cel \nîn vârstă, și să punem pe cei care sunt în stare să conducă. \nNu cred că ideea asta restrictivă cu care vine USR-ul ne ajută cu ceva. Asta poate… Doar că, \nîntr-adevăr, cei tineri spun uneori: „Mă, să ne mai lase ăștia, că și-au trăit traiul, și-au mâncat mălaiul!” \nNu este o soluție, stimați colegi. Tinerețea nu este – doar tinerețea! – un atu. Inteligența este un atu într-\nadevăr, dar asta e ori din naștere, ori poate se cultivă, nu știu. Cred că așa trebuie să punem problema, nu să \nvenim să jignim, într-un fel. Cu toate că, nu știu… PSD-ul, ne murdăriți, așa, sau ce se întâmplă? Nu \ncred că există termenul acesta, că un partid îl murdărește pe celălalt sau ceva de genul ăsta. \nEu am o teorie foarte clară: în toate partidele sunt și oameni inteligenți, și oameni rău intenționați, \nimportant e să conducă cei care trebuie. Așa că poate, cu timpul, și colegi de la USR capătă această \nexperiență și își dau seama că, de fapt, în viață contează foarte mult să ai și experiență, și diplomație, și \ninteligență, nu doar avânt tineresc. \nVă mulțumesc. \n"
    },
    "40": {
        "start_text": "Doamna Alina-Ștefania Gorghiu:",
        "start_index": 31449,
        "end_text": "Doamna Liliana Sbîrnea:",
        "end_index": 31617,
        "text": " \nÎn regulă. \nO invit la microfon pe doamna senator Liliana Sbîrnea, din partea Grupului PSD. \nMicrofonul 3 o să vă rog să-l deschideți. \n"
    },
    "41": {
        "start_text": "Doamna Liliana Sbîrnea:",
        "start_index": 31617,
        "end_text": "Doamna Alina-Ștefania Gorghiu:",
        "end_index": 32690,
        "text": " \nVă mulțumesc frumos, doamna președintă. \nSunt uimită de această inițiativă legislativă, pentru că toți încercăm să privim cu optimism și cu \nsperanță – uneori privim chiar cu invidie – către Vest. \nHaideți să ne uităm un pic și să vedem: Biden – 79 de ani, Trump – 71 de ani, sunt oameni în \nvârstă care conduc țări… (Discuții.), dar nu poate un profesor de 65 de ani să ocupe o funcție de director. \nCum e posibil așa ceva, să spuneți așa ceva, dragi colegi? \nMă îndrept, venind din sistemul de educație și amintindu-mi faptul că ați avut o inițiativă prin \ncare, atunci când erați la guvernare, ați desființat Registrul Experților în Management Educațional doar \nca să participe la examen unii care n-au avut niciun curs de management – bineînțeles, nu au avut \nrezultate nici la examenul de management –, aveți o problemă cu directorii din sistemul de educație, nu \nștiți cum să-i schimbați mai repede. \nNu este în regulă ceea ce propuneți, mai ales că vă îndreptați, cu orice preț, către acești oameni \neducați. \nMulțumesc frumos. \n- 15 - \n   \n"
    },
    "42": {
        "start_text": "Doamna Alina-Ștefania Gorghiu:",
        "start_index": 32690,
        "end_text": "Doamna Diana Iovanovici-Șoșoacă:",
        "end_index": 32837,
        "text": " \nÎn regulă. \nDoamna senator Șoșoacă, vă invit la microfonul 3 în continuare. \nLăsați deschis microfonul 3, vă rog. \n"
    },
    "43": {
        "start_text": "Doamna Diana Iovanovici-Șoșoacă:",
        "start_index": 32837,
        "end_text": "Doamna Alina-Ștefania Gorghiu:",
        "end_index": 33249,
        "text": " \nMulțumesc. \nAm zâmbit când domnul Guran a spus că în fiecare partid sunt oameni inteligenți și oameni rău \nintenționați, dar trebuie să conducă cine trebuie. \nDomnule Guran, cu toată condescendența pe care o am față de dumneavoastră, vă înțeleg că \ntrebuie să conducă cine trebuie, dar nu credeți că ar trebui să conducă oamenii inteligenți și competenți, \nși nu cine trebuie? \n"
    },
    "44": {
        "start_text": "Doamna Alina-Ștefania Gorghiu:",
        "start_index": 33249,
        "end_text": "Doamna Diana Iovanovici-Șoșoacă:",
        "end_index": 33307,
        "text": " \nȘi pe proiect? Poate ne… \n"
    },
    "45": {
        "start_text": "Doamna Diana Iovanovici-Șoșoacă:",
        "start_index": 33307,
        "end_text": "Doamna Alina-Ștefania Gorghiu:",
        "end_index": 33363,
        "text": " \nPăi, pe proiect era. \n"
    },
    "46": {
        "start_text": "Doamna Alina-Ștefania Gorghiu:",
        "start_index": 33363,
        "end_text": "Doamna Diana Iovanovici-Șoșoacă:",
        "end_index": 33436,
        "text": " \n…(Neinteligibil.) un pic și pe proiect. \n"
    },
    "47": {
        "start_text": "Doamna Diana Iovanovici-Șoșoacă:",
        "start_index": 33436,
        "end_text": "Doamna Alina-Ștefania Gorghiu:",
        "end_index": 33560,
        "text": " \nEra dânsul, trebuia să… Eu totuși sunt feblețea dânsului, acum trebuia să-i răspund, da. \n"
    },
    "48": {
        "start_text": "Doamna Alina-Ștefania Gorghiu:",
        "start_index": 33560,
        "end_text": "Doamna Diana Iovanovici-Șoșoacă:",
        "end_index": 33668,
        "text": " \nȘtiu, și reciproc e… (Neinteligibil.), doamna senator, nu doar unilateral. \n"
    },
    "49": {
        "start_text": "Doamna Diana Iovanovici-Șoșoacă:",
        "start_index": 33668,
        "end_text": "Doamna Alina-Ștefania Gorghiu:",
        "end_index": 36686,
        "text": " \nMulțumesc. \nSper că m-ați înțeles. \nImediat, domnule Guran, v-am pronunțat numele, o să aveți și drept la replică. Sunt sigură că \ndoamna președinte o să vă dea și dreptul la replică. \nDar, pe proiect, mă așteptam să văd în acest proiect că nu vă referiți doar la bugetari. Pentru că, \nîn ceea ce privește bugetarii, 50% din ei sunt ineficienți, nu au ce căuta, însă le faceți posturi pentru că \ntrebuie recompensați că v-au ajutat în campania electorală, de-a lungul celor patru ani și așa mai departe. \nDe exemplu, când domnul Ciucă a venit, în calitate de prim-ministru, în primele două luni a mai \nfăcut  vreo  13  500-14  000  de  locuri  de  muncă  pe  la  buget.  Interesant!  Și  totuși,  țara  asta  este \ndisfuncțională, este anarhică. Așa funcționează ea. \n- 16 - \n   \nM-aș fi  așteptat  să văd un astfel  de proiect prin care să prelungiți  vârsta de activitate  a \nmagistraților, să iasă la 65, 70 de ani. De ce? Păi, dumneavoastră îi pensionați exact când ajung la \ncapacitatea  maximă,  atunci  când  au  cunoștințele  necesare,  când  știu  ce  au  de  făcut,  când  sunt \nprofesioniști adevărați. \nMă așteptam, de exemplu, spuneați de bugetari, de medici, vă spun că am venit cu o doamnă \nmedic de familie care are 70 de ani, nu-i arată, are o forță extraordinară, și am venit la domnul profesor \ndoctor Streinu Cercel cu o solicitare de prelungire a acestei vârste de pensionare a medicilor, pentru că \nîn toate celelalte țări acești medici lucrează până când efectiv nu le mai rezistă organismul. La solicitarea \nlor se pensionează. Asta ar fi fost… \nDumneavoastră… Da, poate este bine dintr-un punct de vedere, dar vă referiți strict la bugetari \nși atunci discriminați părțile celelalte și, mai mult decât atât, discriminați persoanele vârstnice, punându-\nle o impotență mentală de a mai conduce o instituție, ceea ce nu poate fi acceptat. Și vă dau exemple de \noameni extraordinari care sunt trecuți de vârsta senectuții și au o minte mult mai bună și capacitate de \nconducere și competențe pe care nu le au nici tinerii, nici maturii, nici adulți de 40-50 de ani. Uitați-vă, \nde exemplu, domnul general Teodoru, la 98 de ani, ați văzut cumva la dânsul că nu ar fi capabil să \nconducă vreo instituție? Doar că se deplasează mai greu. Atunci ce facem? Persoanelor cu handicap le \nlimităm accesul la un loc de muncă, la o funcție de conducere? Nu. \nProblema nu este asta. Problema este: dați afară 50% din bugetari, lăsați oamenii să facă locuri \nde muncă, lăsați investitorii români să producă locuri de muncă. Vin nenumărați oameni din afara \ngranițelor țări, românii noștri se repatriază. Chiar acum, în drum spre Senat, am fost sunată, mi s-a spus: \nnu este lăsat de anumiți conducători din partide din județul respectiv, e vorba de Brașov, să-și facă o \nfirmă de transport. Asta e problema. Și pe urmă duceți vârsta de pensionare cât vrea omul, cât poate să \nducă, evident, urmărindu-i capacitățile și starea sănătății, cât de OK este. \nVă mulțumesc frumos. \n"
    },
    "50": {
        "start_text": "Doamna Alina-Ștefania Gorghiu:",
        "start_index": 36686,
        "end_text": "Domnul Virgil Guran:",
        "end_index": 36778,
        "text": " \nÎn regulă. \nDomnule Guran, aveți drept la replică, vă rog. \n"
    },
    "51": {
        "start_text": "Domnul Virgil Guran:",
        "start_index": 36778,
        "end_text": "Doamna Alina-Ștefania Gorghiu:",
        "end_index": 37216,
        "text": " \nDoamna Șoșoacă, văd că, până la urmă, mi-ați dat dreptate, așa că… Eram pregătit cu replica, \nsă vă spun să fiți consecventă: păi, data trecută, mi-ați promis că la bătrânețe mă luați consilier la \nCotroceni, acum, dacă se va vota legea asta, nu mă mai puteați lua. Dar mi-ați dat dreptate, așa că \nmă abțin. Atâta. \nCred că între noi e dragoste cu năbădăi, după cum văd. \n- 17 - \n   \nMulțumesc. (Rumoare, râsete.) \n"
    },
    "52": {
        "start_text": "Doamna Alina-Ștefania Gorghiu:",
        "start_index": 37216,
        "end_text": "Doamna Anca Dana Dragu:",
        "end_index": 38012,
        "text": " \nFacem o ședință separată pentru cei doi colegi, ca să terminăm ordinea de zi, vă rog, astăzi. \nVă mulțumesc. \nPunctul 5 rămâne la vot final. \n* \nPunctul  6,  Propunerea  legislativă  pentru  completarea  Ordonanței  Guvernului  nr.137/2000 \nprivind… (Discuții.) \nVă rog să vă concentrați, stimați colegi. \n…prevenirea și sancționarea tuturor formelor de discriminare și a Legii educației naționale \nnr.1/2011. (L602/2022) \nRaport comun al Comisiei juridice și Comisiei pentru drepturile omului. Este de admitere, cu \namendamente admise și respinse, a propunerii legislative. \nPropunerea face parte din categoria legilor ordinare. \nSenatul este primă Cameră sesizată. \nDezbateri generale. Există înscrieri la cuvânt? \nDoamna președintă Anca Dragu, aveți cuvântul. \n"
    },
    "53": {
        "start_text": "Doamna Anca Dana Dragu:",
        "start_index": 38012,
        "end_text": "Doamna Alina-Ștefania Gorghiu:",
        "end_index": 39506,
        "text": " \nMulțumesc, doamna președintă. \nEste vorba despre o inițiativă legislativă care se ocupă de prevenirea și combaterea segregării în \nșcoli, și nu numai în școala primară sau gimnazială, ci în tot parcursul educațional, de la grădiniță și până \nla facultate. \nDa, segregare există și cred că știm cu toți acest lucru, cu toții auzim de situații în care copiii sunt \nsupuși segregării, au un tratament discriminatoriu din motive de etnie, din motive de dizabilități și alte \nmotive. Ni se rupe sufletul, știm că există aceste situații, încercăm să ajutăm cum putem. Acum putem \najuta printr-o inițiativă legislativă. \nTrebuie să spunem că există în legislație, la nivelul unităților școlare, acest concept, dar la nivelul \nlegislației secundare. Această inițiativă legislativă aduce segregarea, condamnă, de fapt, segregarea, într-\no inițiativă primară, într-o legislație primară. Și cred că este datoria noastră, a Parlamentului României, \nsă transmitem acest mesaj către societate: că segregarea trebuie să înceteze, că toți copiii au dreptul la \naceleași condiții de școală, indiferent de mediul din care provin, de limbă, de religie, de faptul că au \ndizabilități. Toți copiii au dreptul la educație în aceleași condiții. \nGrupul USR va vota pentru această inițiativă și vă îndemn și pe dumneavoastră să faceți același lucru. \n- 18 - \n   \nVreau să vă mai spun că am discutat cu specialiștii de la CNCD și inițiativa legislativă are și \nsprijinul acestora. \nMulțumesc. \n"
    },
    "54": {
        "start_text": "Doamna Alina-Ștefania Gorghiu:",
        "start_index": 39506,
        "end_text": "Domnul Ionuț Neagu:",
        "end_index": 39707,
        "text": " \nMulțumesc, doamna președintă. \nDacă din partea celorlalte grupuri parlamentare…  \nDin partea grupurilor, domnul senator Neagu. \nAveți cuvântul din partea Grupului AUR. \n"
    },
    "55": {
        "start_text": "Domnul Ionuț Neagu:",
        "start_index": 39707,
        "end_text": "Doamna Alina-Ștefania Gorghiu:",
        "end_index": 43738,
        "text": " \nMulțumesc, doamna președintă. \nAstăzi mi-am pregătit un discurs lung, și nu ca să vă plictisesc, ci pentru că ceea ce legiferăm \naici schimbă viețile oamenilor. \nAcest proiect legislativ se înscrie în politicile de maghiarizare duse de Ungaria și de UDMR, \nfalangă șovină cu rol de balama din Parlamentul de la București. Acest fals partid continuă politica de \nsegregare etnică a învățământului din România și de ghetoizare a etnicilor maghiari. \nInițiativa e inspirată din celebra Lege Apponyi, care a fost o grea lovitură pentru identitatea \nromânilor  din  Transilvania.  Această  infamă  lege,  adoptată  în  anul  1902,  prevedea  trecerea \nînvățământului confesional către învățământul de stat, învățământ doar în limba maghiară. \nAcest lucru a fost adus la cunoștința lui Iorga de către liderul comunității românilor din comuna \nCernat, de lângă Târgu Secuiesc, din județul Covasna, de unde sunt și eu. La acea dată existau circa 100 \nde români care învățau la acea școală confesională, astăzi nu mai există niciun român în Cernat. Așa \nfuncționează asimilarea forțată și accelerată a românilor din acest areal. \nLa 52 de ani după abolirea segregării pe criterii etnice dintre albii și negrii din America, în 1990, \nUDMR, prin presiuni, face posibilă segregarea pe criterii etnice a școlilor din România. \nIată o stare de fapt, pe care am prezentat-o membrilor comisiilor de raport și pe care eu am trăit-\no: în anul 2001, când am absolvit liceul din Târgu Secuiesc, existau două licee mixte; astăzi nu mai \nexistă decât o clasă în limba română în al doilea municipiu ca mărime din județul Covasna. Anul acesta, \npentru ca asimilarea românilor să fie completă, conducerea liceului a propus desființarea clasei românești \ncopiii urmând să facă naveta la 30 de kilometri. \nNe întoarcem astfel la tragica perioadă a ocupației horthyste, românii fiind iar discriminați în \npropria țară. O vădită nedreptate, alta dintr-o nesfârșită serie, li se face românilor în special în Harghita, \nCovasna, Mureș, Satu Mare, Cluj, Bacău, unde etnicii maghiari au procente mari. Proiectul îi întoarce \npe acești români la statutul de națiune tolerată în propria țară. \n- 19 - \n   \nAtenționez inițiatorul că riscă să fie folosit ca unealtă politică. Aici redau un pasaj din lege pentru \na sublinia absurditatea acesteia, care, deși combate segregarea, prin articolul subsecvent prevede o \nexcepție de la regulă, astfel: nu e segregare construirea unei grupe/clase/unități formate preponderent \nsau doar din cetățeni ai unei minorități, în scopul predării în limba maternă a minorității. \nExcepția efectiv legiferează, deci normalizează, discriminarea românilor. \nCa trădarea să fie completă, prin amendamente adoptate ilegal în comisie, sintagma „grup etnic”, \nce proteja și românii minoritari din Covasna și Harghita, s-a înlocuit cu sintagma „minoritatea națională”. \nS-a creat astfel o dublă discriminare: negativă pentru români, pozitivă pentru maghiari. \nCondamn modul necinstit și arbitrar în care președinta din partea USR a Comisiei pentru drepturile \nomului a condus ședința din 18 octombrie, trecând abuziv peste regulament și anulând votul inițial, de \namânare cu o săptămână a acestei legi. Când am cerut explicații privind delirul care se desfășura, \npreședinta comisiei mi-a replicat că: „Noi avem majoritatea!” Așa să arate democrația pentru USR?! \nDoamnă președintă, \nÎn spiritul transparenței clamate de USR, văzând gravele și repetatele abuzuri din comisie, vă rog \nsă prezentați public înregistrarea ședinței comisiei din 18 octombrie și procesul-verbal cu structura \nnominală a votului pe acest proiect. Vom vedea, cu nume și prenume, trădătorii neamului românesc, \nslugile Budapestei, din postura de demnitari ai statului român. \nVă rog să supuneți la vot retrimiterea proiectului de lege la această… la comisii, pentru a evita o \nnormă dublă, discriminatorie. \nVă cer să nu vă jucați cu viețile oamenilor. Nu vă dați seama că acest proiect amplifică tensiunile \ninteretnice. \nMulțumesc. (Aplauze.) \n"
    },
    "56": {
        "start_text": "Doamna Alina-Ștefania Gorghiu:",
        "start_index": 43738,
        "end_text": "Domnul Turos Lóránd:",
        "end_index": 43861,
        "text": " \nÎl invit la microfon pe liderul Grupului UDMR, Lóránd Turos. \nMicrofonul central, vă rog. \n"
    },
    "57": {
        "start_text": "Domnul Turos Lóránd:",
        "start_index": 43861,
        "end_text": "Doamna Alina-Ștefania Gorghiu:",
        "end_index": 44810,
        "text": " \nVă mulțumesc, doamna președinte. \nDoamnelor și domnilor senatori, \nApreciez faptul că unii colegi nu vor ca minoritățile naționale să fie ghetoizate, însă nu vorbim \ndespre așa ceva. \nUnitățile de învățământ, clasele, grupurile în limbile minorităților naționale – nu e o segregare, e \no modalitate de a păstra limba, cultura, identitatea națională. \nNouă nu ne e frică de asta, deci să nu ne apere nimeni. \n- 20 - \n   \nVă mulțumesc. \nÎn altă ordine de idei, nu putem avea o dublă măsură. Noi, UDMR, de multe ori, în acest \nParlament, am militat pentru respectarea drepturilor românilor din afara granițelor. Dorim ca români din \nafara granițelor să aibă școli, clase, unități de învățământ în limba lor maternă. Dorim ca în Serbia, în \nUngaria, în Ucraina să aibă aceste drepturi. În acest caz, mi se pare absolut normal și firesc ca și noi să \nacordăm aceste drepturi minorităților conlocuitoare din România. \nVă mulțumesc. \n"
    },
    "58": {
        "start_text": "Doamna Alina-Ștefania Gorghiu:",
        "start_index": 44810,
        "end_text": "Domnul Titus Corlăţean:",
        "end_index": 45559,
        "text": " \nMulțumesc domnului lider UDMR. \nÎnainte de alte intervenții, dați-mi voie să supun, așa cum îmi cere regulamentul, solicitarea de \nretrimitere la comisie făcută de viceliderul Grupului AUR. \nVă rog să vă pregătiți cartelele. \nSupun votului dumneavoastră solicitarea de retrimitere la comisie formulată de Grupul AUR. \nCu 46 de voturi pentru, împotrivă – 30, abțineri – 25, „nu votez” – două, solicitarea de retrimitere \nla comisie a fost aprobată. \nO să vă rog să-mi comunicați termenul… (Discuții.) \nRespinsă. Pardon! \nSolicitarea de retrimitere la comisie a fost respinsă. \nVă rog să-mi comunicați… (Discuții.) \nÎl invit la microfon pe președintele Comisiei de politică externă, domnul Corlățean. \nAveți cuvântul. \n"
    },
    "59": {
        "start_text": "Domnul Titus Corlăţean:",
        "start_index": 45559,
        "end_text": "Doamna Alina-Ștefania Gorghiu:",
        "end_index": 46927,
        "text": " \nExplicația votului, pe scurt. \nEu, cel puțin, eram în favoarea, fără să intru… e complexă discuția legată de fondul de ansamblu, \ndar eu am fost în favoarea rediscutării în comisie pentru un singur subiect sau un subiect principal: noi \n– și asta a fost mereu poziția noastră, a PSD-ului – am mers pe necesara prezervare a identității \nminorităților naționale în România la standarde europene. Noi ne-am dus mai sus decât standardele și \nnu suntem deloc nemulțumiți de acest lucru. Sunt mulți alții care ne dau lecții și sunt mult mai jos decât \nstandardele europene. \nÎn același timp, există această discuție mai veche – și o spun absolut colegial –: ce se întâmplă \ncu nivelul de protecție a etnicilor români, a cetățenilor români de etnie română în… cel puțin în două \njudețe, Harghita și Covasna? Ei nu sunt minorități naționale în propria țară, dar sunt oameni care au \n- 21 - \n   \nnevoie de o formă de sprijin și de prezervare și a identității, și acces la instituții, și folosirea limbii și așa \nmai departe. Ei nu sunt minorități naționale, sunt etnici români în propria țară. \nȘi d-aia aș fi sugerat să fim totuși atenți, în deplină colegialitate și să cântărim niște lucruri pe \ncare statul român trebuie să le facă în acord cu forțele politice, dar să nu ignorăm această situație care \neste delicată de ani de zile. \nVă mulțumesc. \n"
    },
    "60": {
        "start_text": "Doamna Alina-Ștefania Gorghiu:",
        "start_index": 46927,
        "end_text": "Doamna Evdochia Aelenei:",
        "end_index": 47081,
        "text": " \nÎn regulă. \nPe procedură mai erau înscriși… de la USR nu mai era nimeni, doamna Evdochia Aelenei, cred. \nAveți cuvântul. \n"
    },
    "61": {
        "start_text": "Doamna Evdochia Aelenei:",
        "start_index": 47081,
        "end_text": "Doamna Alina-Ștefania Gorghiu:",
        "end_index": 48472,
        "text": " \nMulțumesc, doamnă președinte. \nStimați colegi, \nEu n-am să vă spun dacă este bine sau rău, dacă-i bună sau rea această lege, eu o să vă povestesc \ndespre mine și etnia mea. \nSunt rus lipovean și am făcut… noi niciodată nu am cerut învățământ în limba rusă. Poate că \nde frică că nu ni se dădea voie să facem, dar la noi în sat nu a fost învățământ în limba rusă, cu toate \ncă 99% suntem lipoveni. Am făcut școală în limba română. Am făcut clasa întâi la mine în sat și la \nsfârșitul unui an de învățământ eu nu știam să vorbesc românește. Părinții mei, oameni mai cu cap, au \nvăzut și au zis: „Doamne, trebuie s-o scoatem de aici!” Și m-au luat și m-au dus pe Valea Prahovei, \ntocmai ca să învăț românește, pentru că au gândit că, după ce voi termina școala, eu va trebui să mă \nangajez în România. \nAstăzi, am o unitate de cazare la Mamaia și vin copii care trăiesc în țara noastră, care învață \nungurește și care nu știu să vorbească românește. Deci gândiți-vă foarte bine la ce v-am spus eu. Și, dacă \nse duc în Franța sau în Spania și acolo o să le facă școli în limba franceză, spaniolă, vă spun eu, o să \nștie… în limba română, o să știe românește și când vor trebui să se angajeze, n-or să știe să vorbească \nlimba țării în care se vor angaja. Asta-i marea problemă. \nIar cine vrea să învețe limba maternă, o învață de la părinți. \nVă mulțumesc. (Aplauze.) \n"
    },
    "62": {
        "start_text": "Doamna Alina-Ștefania Gorghiu:",
        "start_index": 48472,
        "end_text": "Domnul Sorin Lavric:",
        "end_index": 49931,
        "text": " \nMulțumesc, doamna senator. \nDeclar dezbaterile închise. \nPunctul 6 rămâne la vot final. \n- 22 - \n   \nPunctul 7, Propunerea legislativă pentru modificarea și completarea Legii nr.56/2020 pentru \nrecunoașterea… (Discuții.) \nPe programul de lucru o să vă rog să îmi comunicați… (Discuții.) \nNormal, inventăm acum regulamentul. \nPentru a înțelege discuția pe care a invocat-o domnul senator Târziu: n-a fost atent la abțineri. \n„Abținerile” știți că-s voturi „împotrivă” și de aceea proiectul a rămas la vot… la dezbatere… la \ndezbateri generale și va fi la vot final. \n* \nVă rog, liderii de grup, să-mi comunicați dacă sunteți dispuși să epuizăm ordinea de zi. Mai avem \ncâteva puncte… (Discuții.) \nSupun votului prelungirea programului? Doriți? În regulă. \nRog, vot pe prelungirea programului până la epuizarea ordinii de zi. \nMulțumesc, stimați colegi. \nCu 99 de voturi, două împotrivă, o singură abținere, programul de lucru este prelungit până la \nepuizarea ordinii de zi. \n* \nPunctul 7, Propunerea legislativă pentru modificarea și completarea Legii nr.56/2020 pentru \nrecunoașterea meritelor personalului medical participant la acțiuni medicale împotriva COVID-19. (L615/2022) \nRaportul Comisiei pentru sănătate este de admitere a propunerii legislative. \nFace parte din categoria legilor ordinare. \nSenatul este primă Cameră sesizată. \nVă invit la dezbateri generale. \nÎl invit la microfon pe domnul senator Sorin Lavric. \n"
    },
    "63": {
        "start_text": "Domnul Sorin Lavric:",
        "start_index": 49931,
        "end_text": "Doamna Alina-Ștefania Gorghiu:",
        "end_index": 50937,
        "text": " \nMulțumesc. \nDouă detalii preliminare. \nDoamna senator Sbîrnea, atunci când ați pronunțat numele lui Biden, președintele Americii, ați \nales cel mai neinspirat exemplu, pentru că Biden este atins de un Alzheimer galopant. Dacă voiați să \nfaceți apologia persoanelor în vârstă a căror înzestrare le recomandă pentru funcții de conducere, puteați \nsă alegeți orice alt exemplu, dar nu pe Biden. Nu ne putem preface că nu ne dăm seama că acest om de \nmult nu se mai află în deplinătatea facultăților mentale și este iresponsabil. \nAl doilea detaliu preliminar. \n- 23 - \n   \nDoamna Diana Șoșoacă, ați folosit expresia de „cu toată condescendența” față de senatorul Virgil \nGuran”. Ați greșit cuvântul. „Condescendență” nu înseamnă afecțiune sau respect, „condescendență” \nînseamnă un aer de superioritate îngăduitor, dacă nu chiar disprețuitor. Și nu cred că asta ați vrut să \nspuneți în privința domnului Virgil Guran. \n(Replică neinteligibilă a doamnei Diana Iovanovici-Șoșoacă.) \nBun… \n"
    },
    "64": {
        "start_text": "Doamna Alina-Ștefania Gorghiu:",
        "start_index": 50937,
        "end_text": "Domnul Sorin Lavric:",
        "end_index": 51001,
        "text": " \nVă rog, pe fondul inițiativei. \n"
    },
    "65": {
        "start_text": "Domnul Sorin Lavric:",
        "start_index": 51001,
        "end_text": "Doamna Alina-Ștefania Gorghiu:",
        "end_index": 55288,
        "text": " \nCe vrea proiectul acesta de lege, pe care ni l-au înaintat colegii de la UDMR? Vrea să modifice \nart.7 din Legea nr.56/2020. Această lege a fost votată și publicată în Monitorul Oficial pe 15 mai 2020, \ncând nu mai eram încă în stare de urgență. Și o să vedeți de ce fac această precizare. \nCe spune această lege? Ea prevede modul în care recunoaștem și răsplătim meritele personalului \nmedical care, în condiții de pericol maxim, au luat parte la acțiunile de combatere a epidemiei COVID. \nȘi asta, când? În stare de urgență. Și atunci, această lege prevede o răsplată, adică niște sporuri de 30% \ndin salariul de bază. Când? Încă trei luni după încetarea stării de urgență. \nDeci legea aceasta prevedea ca personalul medical și auxiliar să primească aceste sporuri și în \nlunile mai, iunie și iulie, nu doar în lunile în care nu s-a putut aplica legea, și anume în martie, aprilie, \ncare au fost singurele luni în care am avut stare de urgență propriu-zisă, pentru că, după aceea, știți foarte \nbine, a urmat starea de alertă. \nAșteptam ca domnii de la UDMR, măcar un coleg, să vină aici să-și expună motivele, ca să \nînțelegem despre ce este vorba. În art.7, pe care ei vor să-l modifice, se precizează sursa de finanțare în \nprivința acestor sporuri, iar această sursă este Fondul acesta unic de asigurări sociale, de la care dânșii \nvor să ia bani ca să îi dea cui? Acelui personal medical care în acele luni, deci în 2020, n-a primit \nsporurile cuvenite. Și vă întreb: se poate așa ceva? \nÎncă un lucru. Acum nu mai suntem nici în stare de urgență, nici în stare de alertă și în nicio stare, \nnu mai suntem în epidemie – deși domnul Streinu Cercel ne spunea la Comisia de sănătate că încă suntem \nîn epidemie și că, atâta vreme cât domnia-sa va purta mască, acesta este un semn limpede că încă nu \nputem răsufla ușurați. Cred că așa ați spus, domnule Streinu Cercel, vă amintiți? Sper să n-aveți dreptate. \nNu suntem în epidemie și dacă nu mai suntem în stare de urgență, atunci avem de-a face cu o \nlege al cărei obiect nu mai există. Vorbim despre decontarea unor servicii medicale în stare de urgență. \nNoi nu mai suntem în stare de urgență și totuși colegii de la UDMR, modificând un articol din lege, \nvor să plătească retroactiv o stare într-adevăr dezagreabilă. Acel personal medical trebuia, merita să-\n- 24 - \n   \nși ia sporurile. Nu le-a luat atunci, acum doi ani, și noi, modificând o lege care nu este retroactivă, \nvrem să îndreptăm retroactiv acea stare dezagreabilă de lucruri. Se poate așa ceva sau nu se poate? Eu \nnu cred că se poate. \nȘi, în plus, acest Fond unic al asigurărilor de sănătate – și care este controlat de Casa Națională \nde Sănătate –, cum spuneam data trecută, este un uger la care râvnesc mulți. Nu mai au bani. Există un \ndeficit colosal în acest Fond național de asigurări de sănătate. În statisticile pe care le-am găsit, în 2021, \nîn primul trimestru, deficitul era de zece ori mai mare decât în trimestrul corespunzător din 2018. Deci, \nîn trei ani de zile, deficitul s-a înzecit și atunci de unde Dumnezeu să mai luăm bani ca să îi dăm drept \ncompensație acelor medici sau asistenți, sau infirmiere care nu și-au primit sporurile cuvenite acum doi \nani de zile?! \nȘi-atunci, ce-i de făcut? Ar trebui o altă lege, prin care Ministerul Sănătății să fie obligat ca din \nbugetul lui propriu de salarii să găsească bani ca să compenseze acele sporuri pe care nu le-au primit… \npe care nu le-a primit personalul medical acum doi ani de zile. Aceasta ar fi singura soluție. \nAltfel, a scoate din nou bani din Fondul unic de asigurări de sănătate înseamnă a le da încă o dată \nprilejul românilor de a ne arăta cu degetul că băgăm mâna în banii lor, pentru că ei au contribuit la aceste \nasigurări de sănătate. Și foarte mulți dintre ei contribuie la ele fără să aibă vreodată beneficii de pe urma \nlor. Dacă se îmbolnăvesc, nu se duc la sănătatea publică, ci se duc la privați. Și-atunci, haideți să nu le \ndăm acest prilej. \nȘi, în plus, mă întreb: modificând un articol dintr-o lege care nu este retroactivă, oare nu cumva \nîncălcăm caracterul cu neputință de a fi retroactiv al unei legi? \nDar, tocmai de aceea, AUR va vota contra raportului de admitere. \n(Intervenție neinteligibilă a doamnei Diana Iovanovici-Șoșoacă.) \n"
    },
    "66": {
        "start_text": "Doamna Alina-Ștefania Gorghiu:",
        "start_index": 55288,
        "end_text": "Doamna Diana Iovanovici-Șoșoacă:",
        "end_index": 55803,
        "text": " \nÎn regulă. \nȘi, înainte de a vă da dreptul le replică, dați-mi… \nHaideți să vă dau dreptul la replică, să continuăm pe fond. \nSă știți că a avut dreptate doamna Șoșoacă, tura asta sunteți… cu condescendența… chiar da. \nDomnule profesor, aia-i viața, mai greșiți uneori. \n(Replici neinteligibile din sală.) \nE, sunt mai multe sensuri. Primul e ăla de care a vorbit doamna Șoșoacă. \nDar, dacă vă uitați în DEX, o să vedeți că tura asta chiar are dreptate și ați corectat-o de pomană. \n"
    },
    "67": {
        "start_text": "Doamna Diana Iovanovici-Șoșoacă:",
        "start_index": 55803,
        "end_text": "Doamna Alina-Ștefania Gorghiu:",
        "end_index": 56901,
        "text": " \nMulțumesc frumos, doamna președintă. \nDrept la replică pentru domnul senator Lavric – si tacuisses, philosophus mansisses. \n- 25 - \n   \nDacă o să vă uitați în Dicționarul Explicativ al Limbii Române, primul sens al „condescendenței” \neste „respect, politețe deosebită”. Sensul peiorativ al „condescendenței” este „aer de superioritate, \naroganță”. Dacă dumneavoastră nu ați sesizat aerul meu serios… și în general, în limbaj, citiți regulile \nde folosire a DEX-ului și a limbajului. \nTotuși, noi, la Drept, învățam Dicționarul Explicativ al Limbii Române și, pe baza acestuia, noi \ndădeam examen. Și credeți-mă că am avut una dintre cele mai mari note la limba română la examen. \nDeci aici o să vă rog frumos să vă abțineți data viitoare, mai ales că dumneavoastră, într-un clip pe care \nl-ați avut pe internet cu privire la vaccinare, ați vorbit despre „moarte supită”, în loc de „moarte subită”. \nDacă nu m-ați fi provocat, n-aș fi revenit niciodată asupra acestui subiect, dar atunci când nu ești \nperfect, e bine să nu faci observații. \nMulțumesc din suflet. \n"
    },
    "68": {
        "start_text": "Doamna Alina-Ștefania Gorghiu:",
        "start_index": 56901,
        "end_text": "Domnul László Attila:",
        "end_index": 57079,
        "text": " \nÎn regulă. \nÎl invit la microfon pe domnul președinte László Attila. \nAveți cuvântul, domnule președinte. \nVă rog să dați drumul microfonului 2. \n"
    },
    "69": {
        "start_text": "Domnul László Attila:",
        "start_index": 57079,
        "end_text": "Doamna Alina-Ștefania Gorghiu:",
        "end_index": 58595,
        "text": " \nMulțumesc, doamna președintă. \nAș dori să informez colegii de ce a fost nevoie de acest proiect de lege. \nPentru că, în decursul timpului, Guvernul nostru, respectiv și noi, Parlamentul, am aprobat că \nacei oameni care lucrează în aceste instituții au dreptul la niște sporuri, fără a preciza de unde provin \naceste sporuri. Cu alte cuvinte, instituțiile medicale, unele au dat sporurile, altele nu au dat sporurile. Cei \ncare au dat s-au putut adresa după aceea Ministerului Sănătății, respectiv Casei Naționale de Sănătate, \nsă-și primească banii înapoi. Aduceți-vă aminte, în ultimii doi ani, câte discuții au fost că, instituțiile \ncare se ocupau de pacienții cu COVID, unele instituții dădeau sporurile, altele au dat doar acelor \npersoane care au intrat în contact direct cu cei care au fost internați. \nIar ceea ce ține de situația epidemiei, cred că aici domnul profesor Streinu Cercel ar fi cel mai în \nmăsură să ne informeze. Dar trebuie să știți că, până în septembrie, rata noastră de detectare a cazurilor \npozitive a fost de 9 procente. În octombrie am reușit să creștem această rată la 16 procente. Acum, \ngândiți-vă, într-o localitate cum este Bucureștiul sunt două sau trei instituții care mai testează: cât o fi \nacum rata de detectare a infecțiilor? Și-atunci, când vedeți 200, 500, 600 de cazuri, atunci faceți și \ndumneavoastră calculele: care este numărul real de pacienți sau oameni pozitivi în această clipă în fiecare \nzi în societate? \n- 26 - \n   \nMulțumesc frumos. \n"
    },
    "70": {
        "start_text": "Doamna Alina-Ștefania Gorghiu:",
        "start_index": 58595,
        "end_text": "Domnul Adrian Streinu Cercel:",
        "end_index": 58701,
        "text": " \nVă mulțumesc frumos. \nDomnule președinte Streinu Cercel, aveți cuvântul. \n"
    },
    "71": {
        "start_text": "Domnul Adrian Streinu Cercel:",
        "start_index": 58701,
        "end_text": "Doamna Alina-Ștefania Gorghiu:",
        "end_index": 59175,
        "text": " \nVă mulțumesc, doamnă președintă. \nAș vrea să fac o mică lămurire – în Legea nr.56/2020 exista acest articol care stipulează că nu \neste vorba de sporuri, ci este vorba de un singur spor, care poate să ajungă până la 30%. Completarea \nlegislativă vine să spună și sursa, respectiv să fie suportat din bugetul Fondului național de asigurări \nsociale de sănătate, prin bugetul de stat. \nMajoritatea acestor sporuri s-au dat deja. \nVă mulțumesc. \n"
    },
    "72": {
        "start_text": "Doamna Alina-Ștefania Gorghiu:",
        "start_index": 59175,
        "end_text": "Doamna Diana Iovanovici-Șoșoacă:",
        "end_index": 59332,
        "text": " \nMulțumesc. \nPe fondul legii mai doriți să luați cuvântul? Vă rog. \nDoamna senator Șoșoacă, ultima intervenție pe procedură. \n"
    },
    "73": {
        "start_text": "Doamna Diana Iovanovici-Șoșoacă:",
        "start_index": 59332,
        "end_text": "Doamna Alina-Ștefania Gorghiu:",
        "end_index": 61763,
        "text": " \nMulțumesc frumos. \nNu pot să fiu de acord cu așa ceva, pentru că, până la urmă, medicul și-a exercitat, în toată această \nsituație „plandemică”, atribuțiile din fișa postului. Mai mult decât atât, pe fondul unor neconcordanțe \ndintre numărul înscris la INS și numărul real de pacienți, mă întreb: pentru ce trebuie să achităm noi \nacești bani? Pentru ce poporul român trebuie să achite acești bani? Nu mai bine ar trebui să se facă \nanchete ce se întâmplă cu cei 60 000 de morți aruncați în saci negri de plastic, fără posibilitatea unei \nslujbe și fără respectarea demnității omului după moarte, pe care ne-o impune inclusiv Codul civil? Este \ninacceptabil ca tot timpul să se ceară sporuri! Sporuri! Sporuri peste sporuri! \nLe-ați mărit salariile. Foarte bine! E normal, au o muncă complicată, complexă. Dar de aici până \nla a le recompensa sistemul medical în situații deosebite… ce să recompensăm? 80 și ceva la sută din \nbolnavii de cancer care n-au avut acces la îngrijiri medicale și au murit? Oamenii care au avut diverse \nalte probleme și nu au fost primiți în spitale? Oamenii care au fost obligați să-și lase copiii internați în \nspital și nu au fost lăsați să intre cu aceștia pentru că, vezi Doamne, e COVID? Iar acum nu luăm în \nconsiderație nici măcar ceea ce spun medicii, care s-au întors la 180 de grade și ne dau dreptate nouă, \ncelor care spuneam aceste lucruri încă din 2020? Asta să recompensăm? Familiile celor 60 000 de morți, \ncare răcnesc din mormânt dreptate, adevăr, pe ele cine le recompensează? \n- 27 - \n   \nEu nu spun că toți medicii au fost vinovați, dar sistemul medical a avut o gravă problemă, un \nderapaj inimaginabil, care a dus la moartea unor oameni. Și aici nu mă poate minți nimeni, pentru că eu \nînsămi am fost în aceste spitale COVID – am dat și filmări, am dat și poze. Eu însămi am făcut denunțuri \npenale – sunt cu sutele, sunt martor în nenumărate cazuri. Pe mine nu mă poate minți nimeni, pentru că \neu am fost acolo. Am fost inclusiv la secțiile de intubați. Știu ce a fost acolo, știu ce s-a întâmplat. Am \nfilmat personal și probele sunt depuse în anchetele penale. Iar noi acum trebuie să recompensăm… ce? \nIncapacitatea sistemului medical de a face față unor situații deosebite, despre care acum aflăm că de fapt \nnu au fost deosebite și că protocoalele au fost greșite, iar medicii trebuiau să adapteze protocoalele la \nnivelul fiecărui caz? \n"
    },
    "74": {
        "start_text": "Doamna Alina-Ștefania Gorghiu:",
        "start_index": 61763,
        "end_text": "Doamna Diana Iovanovici-Șoșoacă:",
        "end_index": 61822,
        "text": " \nMulțumim, doamna senator. \n"
    },
    "75": {
        "start_text": "Doamna Diana Iovanovici-Șoșoacă:",
        "start_index": 61822,
        "end_text": "Doamna Alina-Ștefania Gorghiu:",
        "end_index": 61991,
        "text": " \nPentru că protocoalele nu sunt obligatorii, sunt recomandate. Și vă spune un avocat specializat \nîn malpraxis medical. \nVă mulțumesc. \n"
    },
    "76": {
        "start_text": "Doamna Alina-Ștefania Gorghiu:",
        "start_index": 61991,
        "end_text": "Domnul Adrian Streinu Cercel:",
        "end_index": 62207,
        "text": " \nÎl invit la microfon pe procedură… \nDoriți să dați un drept la replică, domnule Streinu Cercel? \nVă rog, aveți cuvântul și, imediat, pe procedură… \n(Replică neinteligibilă din sală.) \n"
    },
    "77": {
        "start_text": "Domnul Adrian Streinu Cercel:",
        "start_index": 62207,
        "end_text": "Doamna Alina-Ștefania Gorghiu:",
        "end_index": 63221,
        "text": " \nMulțumesc, doamna președintă. \nN-aș vrea să se înțeleagă că noi nu am trecut prin această pandemie și că pandemia nu este o \nrealitate. Din păcate, este o realitate cât se poate de crudă, iar România a suferit foarte multe pierderi, \natât la nivelul pacienților din societate, cât și la nivelul personalului medico-sanitar. Să nu uităm că am \navut focare deosebit de severe, cum a fost focarul de la Suceava, și nu numai, unde o serie dintre colegii \nnoștri și-au pierdut viața. Să nu bagatelizăm această pandemie! \nPandemia ne-a pus într-o situație cu totul și cu totul deosebită și ne-a prins cu un sistem sanitar \nasemănător cu alte sisteme sanitare din lume, care nu se așteptau la așa ceva. Dar ne-am revenit din mers, \nmedicii și-au făcut datoria, asistentele medicale și-au făcut datoria cu vârf și îndesat și, ca atare, eu zic \ncă merită tot respectul nostru și, evident, și această recompensare în spor. \nPartidul Social Democrat va vota pentru. \nVă mulțumesc. \n- 28 - \n   \n"
    },
    "78": {
        "start_text": "Doamna Alina-Ștefania Gorghiu:",
        "start_index": 63221,
        "end_text": "Domnul Eugen-Remus Negoi:",
        "end_index": 63421,
        "text": " \nMulțumesc, domnule senator. \nÎl invit la microfon pe domnul… e pe procedură domnul Neagu? \nÎn regulă. \nDomnule senator Negoi, aveți cuvântul, din partea Grupului USR. \n"
    },
    "79": {
        "start_text": "Domnul Eugen-Remus Negoi:",
        "start_index": 63421,
        "end_text": "Doamna Alina-Ștefania Gorghiu:",
        "end_index": 64365,
        "text": " \nMulțumesc, doamnă președintă. \nAș vrea să fiu foarte scurt în intervenție și n-o să am pretenția, ca alții, că mă pricep și la domeniul \njuridic, că mă pricep și la sănătate, și la fotbal, și la agricultură. Nici pe departe. Și o să fie dezamăgiți \ncei care cred lucrul acesta. \nFaptul că inițiativa legislativă propune niște bonusuri pentru cei care erau considerați – și sunt \nconsiderați și acum – niște eroi ai sistemului medical repară o nedreptate. Faptul că unii cred că acești \nbani sunt irosiți este o aberație de proporții. \nȘi aș vrea să spun, fără să vorbesc cu emoție, că cei care doresc să afle cu adevărat ce a însemnat \npandemia pot să-i întrebe pe cei care și-au pierdut persoane dragi. Pot să verifice cu ce mesaje și cu ce \npoze, pe ultima sută de metri, au venit acele persoane care, din păcate, și-au pierdut viața în această \npandemie. \nVă mulțumesc. \nUSR va vota pentru această inițiativă. \n* \n"
    },
    "80": {
        "start_text": "Doamna Alina-Ștefania Gorghiu:",
        "start_index": 64365,
        "end_text": "Domnul Ionuț Neagu:",
        "end_index": 64456,
        "text": " \nPe procedură, îl invit pe domnul senator Neagu la cuvânt. \n"
    },
    "81": {
        "start_text": "Domnul Ionuț Neagu:",
        "start_index": 64456,
        "end_text": "Doamna Alina-Ștefania Gorghiu:",
        "end_index": 64802,
        "text": " \nMulțumesc, doamna președintă. \nGrupul AUR cere să ne puneți la dispoziție lista nominală a votului de retrimitere la comisie a \npunctului 6, L602, și să ne precizați în baza cărui articol din Regulament ați calculat că voturile sunt \npentru respingere, deși erau mai multe voturi pentru retrimiterea la comisie. \nMulțumesc. \n"
    },
    "82": {
        "start_text": "Doamna Alina-Ștefania Gorghiu:",
        "start_index": 64802,
        "end_text": "Doamna Diana Iovanovici-Șoșoacă:",
        "end_index": 65270,
        "text": " \nDoar ratați abținerile, pe care dumneavoastră se pare că le calculați la „pentru”. \nO să vă rog să puneți la dispoziția colegului nostru lista de vot, așa cum a solicitat-o. E vicelider \nde grup. Dar puneți-o la dispoziția tuturor, așa cum au solicitat, votul… \n(Replică neinteligibilă din sală.) \n- 29 - \n   \nCu mare plăcere, e dreptul dumneavoastră să aveți acest drept de vot. \n(Intervenție neinteligibilă din sală.) \nVă ascult. \n* \n"
    },
    "83": {
        "start_text": "Doamna Diana Iovanovici-Șoșoacă:",
        "start_index": 65270,
        "end_text": "Doamna Alina-Ștefania Gorghiu:",
        "end_index": 65536,
        "text": " \nMulțumesc. \nÎn primul rând, nu i-am pronunțat numele distinsului domn profesor doctor, ca să i se dea drept \nla replică. \nDoi la mână, la Suceava s-a demonstrat că nu a fost focar și că de fapt cifrele au fost umflate. \nMulțumesc. \n"
    },
    "84": {
        "start_text": "Doamna Alina-Ștefania Gorghiu:",
        "start_index": 65536,
        "end_text": "Doamna Anca Dana Dragu:",
        "end_index": 66084,
        "text": " \nPunctul 7 va rămâne la vot final. \n* \nPunctul 8, Propunerea legislativă pentru completarea art.60 din Legea nr.227/2015 privind Codul \nfiscal. (L617/2022) \nRaportul Comisiei pentru buget, finanțe, activitate bancară este de respingere a propunerii. \nPropunerea face parte din categoria legilor ordinare. \nSenatul este primă Cameră sesizată. \nÎncepem dezbaterile, vă ascult. \nDin partea grupurilor parlamentare nu există intervenții… există? \nDoamna președintă Dragu, vă rog, aveți cuvântul. \nLa punctul 8, nu 7. 8. \n"
    },
    "85": {
        "start_text": "Doamna Anca Dana Dragu:",
        "start_index": 66084,
        "end_text": "Doamna Alina-Ștefania Gorghiu:",
        "end_index": 68158,
        "text": " \nMulțumesc, doamnă președintă. \nEste o inițiativă care vine din partea PNL și care dorește extinderea regimului fiscal favorabil, în \nceea ce privește impozitarea muncii, către domeniul producerii băuturilor. Această facilitate se aplică \nindustriei alimentare, în agricultură și în construcții, după cum știți, deși modificările recente la Codul \nfiscal, din iulie, fac puțin dificilă aplicarea pentru 2023. \nGrupul parlamentar USR se va abține la această inițiativă. Dar voiam să subliniez că este o \ninițiativă care ține cont de realitatea din piața muncii, numai că ar trebui cumva tratată într-o altă ordine. \nCe știm? Impozitarea muncii este foarte mare în România, astfel încât avem acest indicator \n„sărăcie a oamenilor care muncesc program complet de opt ore” la un nivel foarte ridicat, astfel încât în \nRomânia, în 2021, 12,5% din cei care au program de muncă complet se află totuși în situație de sărăcie. \n- 30 - \n   \nDeci salariul pe care îl încasează la un volum de muncă de opt ore pe zi, o lună întreagă, nu acoperă \nnevoile elementare. Mai știm că un coș lunar este la peste 2 700 de lei. \nȘi-atunci, dacă punem cap la cap aceste informații, înțelegem de ce anumite domenii de activitate \nsunt cele care dau cei mai mulți oameni în sărăcia în muncă. Și aici m-aș referi la domeniile precum \nfabricarea articolelor de îmbrăcăminte, unde salariul mediu net este de 2 200 de lei, hoteluri și restaurante \n– numai 2 300 de lei salariul mediu net, fabricarea mobilei – 2 600 și alte activități industriale – puțin \npeste 2 700 de lei. \nBun, pe scurt, într-adevăr impozitarea muncii ar trebui redusă, dar ar trebui să ne uităm în special \nla domeniile care au cea mai mare expunere și, prin aceste modificări legislative, să ajutăm oamenii care \nîn acest moment se află în situația de sărăcie în muncă. \nDe altfel, noi avem și o inițiativă legislativă care va intra în dezbatere, cred, săptămâna viitoare \nși la plen și, de aceea, ar fi interesant și important să votăm inițiativa USR pentru reducerea impozitării \npe muncă. \nMulțumesc. \n"
    },
    "86": {
        "start_text": "Doamna Alina-Ștefania Gorghiu:",
        "start_index": 68158,
        "end_text": "Domnul Claudiu-Richard Târziu:",
        "end_index": 68320,
        "text": " \nVă mulțumesc, doamna președintă. \n* \nÎl invit la microfon pe domnul senator Târziu, liderul Grupului AUR. \nVă rog, pe procedură. \n"
    },
    "87": {
        "start_text": "Domnul Claudiu-Richard Târziu:",
        "start_index": 68320,
        "end_text": "Doamna Alina-Ștefania Gorghiu:",
        "end_index": 69164,
        "text": " \nDoamnă președinte, \nVreau să nu trecem cu ușurință peste un lucru care mie mi se pare extrem de grav, pentru că \nintroduce un precedent. Pentru că nu sunt convins că dumneavoastră ați mai procedat la fel până acum. \nCum putem noi să respingem retrimiterea la comisie când voturile favorabile sunt mai multe decât \ncele contra? \nCică adunăm și abținerile. Păi, care e logica? În Regulament nu există niciun articol care să \nprevadă în mod expres acest lucru și, doi, nu există nicio logică să mă mai abțin, dacă se numără la \ncontra. Votez contra și gata. Când mă abțin, stau deoparte, nu sunt nici de o parte, nici de cealaltă: nici \npentru, nici împotrivă. \nVă rog deci să luați act de faptul că proiectul de la punctul 6 trebuie retrimis la comisie și vă \ncerem termen două săptămâni. \nMulțumesc. \n- 31 - \n   \n"
    }
}