{
    "1": {
        "start_text": "S T E N O G R A M A",
        "start_index": 569,
        "end_text": "Domnul Florin-Vasile Cîțu:",
        "end_index": 1122,
        "text": " ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. "
    },
    "2": {
        "start_text": "Domnul Florin-Vasile Cîțu:",
        "start_index": 1122,
        "end_text": "Domnul  Jean-Yves  Le  Drian",
        "end_index": 2458,
        "text": " Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Doamnelor și domnilor senatori și deputați, Onorați invitați, Îl invit la tribună pe Excelența Sa, domnul Jean-Yves Le Drian, ministrul pentru Europa și afaceri externe al Republicii Franceze. "
    },
    "3": {
        "start_text": "Domnul  Jean-Yves  Le  Drian",
        "start_index": 2458,
        "end_text": ":",
        "end_index": 2559,
        "text": " "
    },
    "4": {
        "start_text": ":",
        "start_index": 2559,
        "end_text": "Domnul Ion-Marcel Ciolacu:",
        "end_index": 19916,
        "text": " Domnule președinte al Senatului, Domnule președinte al Camerei Deputaților, Domnule prim-ministru, Doamnelor și domnilor miniștri, Doamnelor și domnilor deputați și senatori, 15 ani după aderarea României la Uniunea Europeană. 4 Sunt deosebit de fericit să fiu astăzi la București pentru a sărbători împreună cu dumneavoastră acest eveniment care a fost un progres pentru toți europenii, pentru că de 15 ani încoace Uniunea noastră este mai puternică și mai completă pentru că și dumneavoastră, România, faceți parte din ea. Și nu spun acest lucru numai în numele prieteniei care unește națiunile noastre, o prietenie înrădăcinată în istoria culturală, intelectuală și politică pe care o împărtășim împreună. Prietenie care ne amintește de tinerețea petrecută la Paris a părinților fondatori ai României moderne  Alexandru Ioan Cuza, Vasile Alecsandri sau chiar și Brătianu, familia Brătianu, tată și fiu. O prietenie care ni se amintește de fiecare dată când pronunțăm numele lui Enescu, Brâncuși sau Cioran, care ne-au adus atât de mult cu toții. O prietenie care, după Revoluția Română, s-a exprimat prin numeroase manifestări de solidaritate, de care eu îmi amintesc încă și acum, păstrez o amintire foarte proaspătă a acestor manifestări. Și o prietenie care adeseori - și este o mare onoare pentru noi - se pronunță, se vorbește „en français” - în franceză, această limbă care a fost o limbă de libertate și de cunoaștere pentru tinerii români care au studiat-o în anii cei mai sumbri ai istoriei dumneavoastră și care astăzi vă înscrie pe mulți dintre dumneavoastră într-o comunitate de 300 de milioane de francofoni de peste tot în lume. Spun acest lucru, de asemenea, pentru că Franța prezidează astăzi Consiliul Uniunii Europene, și această responsabilitate ne 5 permite să apreciem atuurile, avantajele care dau putere Europei noastre. Incontestabil, economia dumneavoastră s-a poziționat treptat pe sectoare de viitor, și angajarea dumneavoastră în Europa Apărării, inclusiv în Sahel, se numără printre toate aceste atuuri ale Europei. Când v-ați alăturat Uniunii, în 2007, România și-a reluat locul care îi corespunde în inima Europei noastre. A fost un pas suplimentar pe drumul care v-a permis să dați pagina, să lăsați în urma dumneavoastră mai multe decenii de dictatură, penurii și regim arbitrar. A fost, de asemenea, un pas în plus pe drumul care, după un secol de conflicte și despărțiri, ne-a condus împreună la reunificarea Europei noastre. Și, într-adevăr, vorbesc despre reunificare. Am spus acest lucru la Praga, când comemoram revoluțiile din 1989, ca, de exemplu, cea care a început pentru dumneavoastră la Timișoara, în strigăte de libertate și dreptate. Și repet în fața dumneavoastră astăzi - decât să folosesc cuvântul „extindere”, care oarecum ne îndepărtează unii de ceilalți, eu prefer termenul „reunificare”, pentru că el ne apropie unii de ceilalți. Momentul istoric din 2007, pe care îl sărbătorim astăzi, a fost pregătit de momentul istoric din 1989, când Europa noastră a putut, în sfârșit, să se regăsească pe sine însăși, când în sfârșit am început să vindecăm împreună această rană deschisă în 1945 în inima continentului european deja greu încercat și dezorientat de 3 decenii de tragic război civil. Când, în sfârșit, Cortina de Fier care ne 6 despărțea s-a prăbușit, s-a prăbușit și noțiunea total artificială de „Europa de Est”, care ne despărțea și ea, de asemenea. Într-adevăr, națiunile noastre sunt diferite, sunt diverse, dar nu a existat dintotdeauna decât o singură Europă, cea pe care împreună o numim „a noastră”, cea pe care ne-a înapoiat-o anul 1989. Aceste două drumuri, în realitate, se confundă și nu fac decât unul singur. Este calea pe care ne-o deschidem noi, în calitate de europeni, înspre un orizont de progres care ne reunește. Un orizont de libertate și de democrație ordonat în funcție de principiile fundamentale ale Uniunii noastre - respectarea statului de drept, a drepturilor omului, a drepturilor minorităților, respectarea libertății presei și libertăților universitare. Un orizont de progres social împărtășit, pentru că concetățenii așteaptă în mod legitim de la Europa ca ea să fie prosperitatea în serviciul solidarității, în dimensiunea cea mai concretă a vieților lor. Și un orizont, de asemenea, de reunificare a memoriilor noastre în toată diversitatea lor, ca să putem regăsi firul istoriei europene și pentru a putea scrie împreună noi pagini din această istorie. Acest orizont comun ne permite să mergem înainte, astăzi, într-o lume plină de amenințări și de provocări legate de mediu, tehnologice, economice și geopolitice, afirmând această suveranitate europeană care astăzi, în fața noului context internațional, este cea mai bună garanție a suveranităților noastre naționale, pe care ea le consolidează fără să le știrbească. 7 Țările care, cum a fost cazul în România, au fost supuse jugului funestei doctrine Brejnev știu că suveranitatea nu poate fi limitată, ea există sau nu există, și dacă ni se confiscă, atunci trebuie să o recucerim, așa cum ați făcut-o și dumneavoastră. În schimb, dacă hotărâm cu toții, împreună, putem să-i dăm o prelungire colectivă, pentru a o apăra mai bine, adică pentru a apăra mai bine capacitatea noastră de a ne face propriile alegeri și să nu ne supunem strategiilor de dependență, de predare, de exploatare și de ingerință, care conturează astăzi o sălbăticire îngrijorătoare a vieții internaționale. Afirmând împreună suveranitatea noastră, împreună, cei 27, ne acordăm mijloacele pentru a rezista acestei schimbări. Suveranitatea europeană este, pur și simplu, condiția posibilității exercitării depline a suveranităților naționale în secolul XXI. Acesta este sensul pe care dorim să-l dăm celei de-a 13-a președinții franceze a Consiliului UE, să declinăm, să afirmăm acest principiu imperativ politic și geopolitic de suveranitate europeană în toate domeniile, împreună cu dumneavoastră și cu toți cei 27 de parteneri. Acesta este sensul marilor întâlniri pe care le pregătim  Summitul UE - Uniunea Africană, Forumul ministerial pentru cooperare în Indo-Pacific și, de asemenea, Summitul privind noul model european de creștere și, de asemenea, apărarea de către șefii de stat și de Guvern a Primei Cărți Albe a Apărării Europene, busola noastră strategică. 8 Ce mă surprinde, uitându-mă la drumul pe care l-am parcurs împreună din 2007, este că proiectul nostru european este suficient de puternic pentru a fi atât ceea ce ne permite să vindecăm rănile secolului XX și, de asemenea, ne permite să intrăm în secolul XXI puternici, mulțumită identității noastre. Și, bineînțeles, avem această dublă forță, și de aceea susținem perspectiva europeană a Balcanilor de Vest, care are un sens deplin, având în vedere trecutul și viitorul. Președintele Macron a repetat acest lucru acum câteva zile, la Parlamentul European de la Strassbourg - pentru noi, Balcanii de Vest își au locul în Uniunea Europeană. Iată de ce, sub președinție franceză, vom organiza, de asemenea, o conferință care va avea ca obiectiv să avansăm împreună înspre această nouă etapă a reunificării noastre europene, bazându-ne în special pe principiile metodologiei revizuite a negocierilor de adeziune. Iată de ce, din punctul meu de vedere, iată ce sărbătorim astăzi  un progres european. Dar actualitatea ne amintește că acest imens progres se lovește astăzi de riscul unei regresiuni majore. Unii, într-adevăr, ar vrea să ne tragă înapoi înspre lumea stabilită la Ialta, din care curajul și angajamentul dumneavoastră în construcția europeană ne-au smuls. Și nu vom putea accepta acest lucru fără să renunțăm la tot ceea ce am construit împreună și la toate perspectivele de viitor pe care le-am adoptat. 9 Iată de ce, din punctul meu de vedere, una dintre cele mai mari provocări, căreia trebuie să-i răspundem astăzi, este să restabilim o relație de stabilitate și de previzibilitate cu Rusia. Este o provocare care se adresează unei întregi generații, dar este, în același timp, o provocare urgentă, deoarece este din ce în ce mai clar, de mai mulți ani, și cu atât mai mult astăzi, că vecinul nostru rus a hotărât să se poarte ca o putere care cauzează dezechilibre, refuzând să respecte marile principii ale securității europene, pe care, amintesc, sunt fapte, Rusia acceptase aceste principii, cu noi, la Helsinki, în '75, la Paris, în 1990. Ea încearcă astăzi să impună o logică de zone de influență fondată pe slăbirea și limitarea suveranității statelor limitrofe și amenințând anumiți aliați ai noștri, ai NATO și parteneri ai UE și desfășurând manevre de ingerință chiar pe teritoriul Uniunii Europene și al NATO. Pentru a găsi un nou echilibru cu vecinul nostru rus trebuie să formulăm principii cu aliații și partenerii noștri. Și tocmai aceasta facem. Dar trebuie, de asemenea, ca noi, europenii, așa cum am început deja să facem, trebuie să articulăm conținutul acestor principii, pentru că această sarcină ne duce la chestiuni care nu afectează pe nimeni atât de mult ca pe noi - chestiunea reunificării continentului nostru, al cărui preț l-am amintit, chestiunea securității într-o lume de jocuri de putere și de raport de forțe care, în această lume, ia o cotitură înspre sălbăticire. Numai aceasta ne permite să rămânem actori ai destinului nostru, stăpâni pe destinul nostru, tocmai pentru că suntem uniți. 10 Și întrebarea care ni se pune astăzi este următoarea - cum să facem față împreună? Din punctul meu de vedere, răspunsul se declină în trei puncte. Mai întâi, arătând că principiile fundamentale ale organizării securității colective în Europa nu sunt negociabile. Mă gândesc la suveranitatea statelor, care trebuie să fie pe deplin respectată, inviolabilitatea frontierelor și integritatea teritorială a statelor, libertatea pe care o are fiecare stat, să-și hotărască alianțele și organizațiile la care dorește să adere și, în plus, la drepturile omului și libertățile fundamentale, a căror aplicare este universală. Nimic, astăzi, nu ar putea justifica slăbirea acestor principii care se află în centrul, repet, Actului Final al Helsinki și al Cartei de la Paris, pe care Rusia le-a acceptat. Tocmai aceste principii sunt amenințate astăzi de către Rusia. În ceea ce privește Ucraina, vreau să fiu deosebit de clar - Rusia trebuie să fie conștientă de lovitura pe care și-ar da-o sie însăși dacă ar purta un nou atac împotriva acestei țări, pentru că europenii nu ar accepta acest lucru, ne-am luat cu toții angajamentul solemn și încă de pe acum am început să pregătim sancțiunile masive pe care le-am adopta, fără să ezităm față de Rusia, dacă se va ajunge până acolo. Pe baza acestor principii, responsabilitatea noastră este să încercăm să definim împreună cu Rusia termenii unui dialog exigent privind reglementarea relației noastre de concurență strategică. Acest dialog este indispensabil, cu condiția ca el să fie purtat pe baza unei 11 ordini de zi pe care am hotărât-o noi, împreună, pentru că vedem că astăzi, fără reguli, o coabitare cu Rusia este o coabitare instabilă și periculoasă. Pe termen scurt, prioritatea noastră trebuie să fie să căutăm calea unei detensionări. Este efortul căruia ne consacrăm, în cadrul formatului Normandia, împreună cu Germania, pentru a obține gesturi care să permită să ajungem la implementarea Acordurilor de la Minsk. Aceste eforturi au fost reluate la Reuniunea de la Paris, acum câteva zile, și se vor continua. Mai pe larg, de 20 de ani am asistat la distrugerea treptată a tuturor regulilor care încadrau concurența strategică, ceea ce ne-a dus în fond la o lume care este cea a anilor '60, adică la o lume unde competiția militară și strategică riscă să se exprime în stare pură, fără nicio regulă, fără nicio constrângere. Într-adevăr, tratatele care ne legau nu mai există sau nu mai sunt în concordață cu realitățile militare contemporane. Trebuie, deci, fără să cedăm nimic din respectul pe care îl datorăm marilor principii menționate adineauri, trebuie, deci, să negociem regulile adaptate provocărilor actuale, că e vorba de armamentele nucleare strategice, care fac obiectul unui dialog între Rusia și Statele Unite, pe care și noi ne coordonăm strâns cu Washingtonul, sau că este vorba de armamentele convenționale, exercițiile militare sau mecanismele de previzibilitate ale activităților militare. 12 În cadrul acestui dialog, europenii trebuie să poarte o viziune și poziții comune, folosindu-se de mecanismele de coordonare existente. Și, în sfârșit, având în vedere că ne angajăm în acest dialog cu Rusia alături de aliații noștri, dar și în calitate de europeni, încercăm să facem să se audă un singur glas european de fiecare dată când este vorba de securitatea europeană, reafirmând, în același timp, angajamentul nostru deplin în cadrul NATO și al politicii sale de apărare și de descurajare. Prima etapă a integrării României într-o comunitate euroatlantică de solidaritate și responsabilitate a fost aderarea sa la NATO, în 2004. Este mândria noastră că am contribuit la această integrare și, de asemenea, suntem mândri astăzi, în calitate de aliat, partener european și țară prietenă, să ne aflăm alături de dumneavoastră în aceste vremuri când contextul de securitate se degradează la frontierele dumneavoastră, și ele sunt astăzi și frontierele noastre. Acesta este sensul anunțului făcut de președintele republicii, privind disponibilitatea noastră, să contribuim la noi măsuri de reasigurare în beneficiul României. Acest angajament se înscrie în continuitatea acțiunii noastre pentru securitatea noastră comună, ca și misiunile de poliție aeriană și în cadrul misiunilor eFP, prezențelor avansate în Estonia și Lituania pe care Franța le va menține. Spun, de asemenea, că intransigența față de principii, atunci când stabilitatea și securitatea continentului nostru se află în joc, 13 căutarea unui dialog exigent cu Rusia, un angajament concret, atât în Apărarea Europeană, cât și în Alianța Atlantică, numai astfel vom putea să afirmăm ceea ce suntem în mod colectiv, adică o mare putere capabilă să-și apere propriile interese și să se facă respectată, o putere de echilibru și de stabilitate care își manifestă atașamentul față de reguli. Iată, dragi prieteni, ceea ce doream să vă spun la această a 15-a aniversare a aderării României la Uniunea noastră. În numele istoriei europene care ne-a reunificat, în numele viitorului de suveranitate pe care îl putem construi împreună și în numele fermității și unității pe care o demonstrăm astăzi pentru a păstra aceste cuceriri și pentru a apăra acest orizont, vă mulțumesc.  "
    },
    "5": {
        "start_text": "Domnul Ion-Marcel Ciolacu:",
        "start_index": 19916,
        "end_text": "Domnul Florin-Vasile Cîțu:",
        "end_index": 20030,
        "text": " Îl invit la tribună pe domnul Florin Cîțu, președintele Senatului României. "
    },
    "6": {
        "start_text": "Domnul Florin-Vasile Cîțu:",
        "start_index": 20030,
        "end_text": "Domnul Ion-Marcel Ciolacu:",
        "end_index": 26630,
        "text": "  "
    },
    "7": {
        "start_text": "Domnul Ion-Marcel Ciolacu:",
        "start_index": 26630,
        "end_text": "Domnul Florin-Vasile Cîțu:",
        "end_index": 31442,
        "text": " Domnule ministru pentru Europa și afaceri externe al Franței, Excelența Voastră, domnule președinte al Senatului, Domnule prim-ministru, 18 Doamnelor și domnilor miniștri, Stimați reprezentanți ai cultelor religioase, Doamnelor și domnilor europarlamentari, Stimați reprezentanți ai Corpului Diplomatic, Distinși invitați, Domnule prim-ministru Adrian Năstase, Domnule prim-ministru Călin Popescu-Tăriceanu,  "
    },
    "8": {
        "start_text": "Domnul Florin-Vasile Cîțu:",
        "start_index": 31442,
        "end_text": "Domnul Nicolae Ionel Ciucă  :",
        "end_index": -1,
        "text": " Mulțumim. 21 Îl invit la tribună pe Excelența Sa, domnul Nicolae Ciucă, prim-ministrul României. Domnul Nicolae Ionel Ciucă  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "9": {
        "start_text": "Domnul Nicolae Ionel Ciucă  :",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "10": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Angel Tîlvăr:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "11": {
        "start_text": "Domnul Angel Tîlvăr:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "12": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Ionuț-Marian Stroe:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "13": {
        "start_text": "Domnul Ionuț-Marian Stroe:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "14": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Ilie Dan Barna:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "15": {
        "start_text": "Domnul Ilie Dan Barna:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "16": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Sorin Lavric:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "17": {
        "start_text": "Domnul Sorin Lavric:",
        "start_index": -1,
        "end_text": "Voci din sală:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "18": {
        "start_text": "Voci din sală:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "19": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Daniel-Gheorghe Rusu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "20": {
        "start_text": "Domnul Daniel-Gheorghe Rusu:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "21": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Csoma Botond:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "22": {
        "start_text": "Domnul Csoma Botond:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "23": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Ovidiu Victor Ganț:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "24": {
        "start_text": "Domnul Ovidiu Victor Ganț:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "25": {
        "start_text": "Domnul Florin-Vasile Cîțu:",
        "start_index": -1,
        "end_text": "Domnul Silviu Vexler:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "26": {
        "start_text": "Domnul Silviu Vexler:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "27": {
        "start_text": "Domnul Florin-Vasile Cîțu:",
        "start_index": -1,
        "end_text": "Doamna Diana Iovanovici-Șoșoacă:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "28": {
        "start_text": "Doamna Diana Iovanovici-Șoșoacă:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "29": {
        "start_text": "Domnul Florin-Vasile Cîțu:",
        "start_index": -1,
        "end_text": "Doamna Diana Iovanovici-Șoșoacă:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "30": {
        "start_text": "Doamna Diana Iovanovici-Șoșoacă:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "31": {
        "start_text": "Domnul Florin-Vasile Cîțu:",
        "start_index": -1,
        "end_text": "Doamna Diana Iovanovici-Șoșoacă:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "32": {
        "start_text": "Doamna Diana Iovanovici-Șoșoacă:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "33": {
        "start_text": "Domnul Florin-Vasile Cîțu:",
        "start_index": -1,
        "end_text": "Doamna Alina-Ștefania Gorghiu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    },
    "34": {
        "start_text": "Doamna Alina-Ștefania Gorghiu:",
        "start_index": -1,
        "end_text": "Domnul Florin-Vasile Cîțu:",
        "end_index": -1,
        "text": " 1 02 februarie 2022  ședință comună S U M A R 1. Alocuţiuni consacrate aniversării a 15 ani de 2. la aderarea României la Uniunea Europeană. 2 S T E N O G R A M A ședinței solemne comune a Camerei Deputaților și Senatului consacrată aniversării a 15 ani de la aderarea României la Uniunea Europeană. Ședința a început la ora 17.37. Lucrările şedinţei au fost conduse de domnul senator Florin-\nVasile Cîțu, președintele Senatului, asistat de domnul deputat Andrei-\nRăzvan Lupu, secretar al Camerei Deputaților, și de domnul senator Ion-Narcis Mircescu, secretar al Senatului. Din prezidiu a făcut parte și domnul deputat Ion-Marcel Ciolacu, preşedintele Camerei Deputaţilor. Domnul Florin-Vasile Cîțu Stimați colegi, Vă rog să luați loc, să începem. Domnule președinte al Camerei Deputaților, Domnule prim-ministru, Domnule Jean-Yves Le Drian, ministrul pentru Europa și afaceri externe al Republicii Franceze, Distinși reprezentanți ai cultelor religioase, Doamnelor și domnilor senatori și deputați, Doamnelor şi domnilor miniștri, 3 Excelențele Voastre, doamnelor și domnilor ambasadori, reprezentanți ai misiunilor diplomatice, Stimați invitați, Onorată asistență, Vă rog să-mi permiteţi să declar deschisă şedinţa solemnă comună de astăzi, a Senatului și Camerei Deputaților, dedicată aniversării a 15 ani de la aderarea României la Uniunea Europeană. Doamnelor şi domnilor, Vă invit să ascultăm Imnul naţional al României și Imnul Uniunii Europene!  Domnule președinte al Camerei Deputaților, Domnule președinte al Senatului României, Domnule ministru Le Drian, Distinși membri ai Parlamentului României, Distinși membri ai Guvernului, Distinși reprezentanți ai cultelor religioase, Stimați membri ai Corpului diplomatic acreditat la București, Doamnelor și domnilor, Ședința solemnă de astăzi este un moment important de bilanț și perspectivă. Cei 15 ani de la aderarea României au echivalat cu transformări semnificative în beneficiul cetățenilor noștri. De asemenea, a fost o perioadă în care am înțeles importanța și am susținut o Uniune Europeană puternică, solidară, coezivă. România și-\na dorit să intre în Uniune și a fost primită ca urmare a voinței românilor care și-au dorit democrație, libertate, economie de piață atunci când au ieșit în stradă pentru a răsturna regimul totalitar comunist. Uniunea Europeană se află astăzi într-un moment definitoriu al existenței sale, dacă privim experiența recentă determinată de pandemia de COVID-19 sau ambițiile legate de tranziția ecologică și digitală. Aș putea spune că este un moment important nu doar pentru relansarea proiectului european după dificultățile generate de criza 22 sanitară, ci și un context de turnură către ceea ce va trebui să fie Europa viitorului - conectată, ecologică, inovatoare. Sunt profund convins că acest semestru al Președinției franceze a Consiliului Uniunii Europene va contribui la consolidarea inițiativelor noastre comune necesare creșterii rezilienței Uniunii Europene și pregătirii acesteia pentru economia viitorului. Anul acesta a debutat cu o serie de evoluții îngrijorătoare în vecinătatea Uniunii Europene. Suntem martorii unui narativ pe care îl credeam o manifestare a secolelor trecute sfere de influență, negarea dreptului suveran al statelor de a-și alege alianțele din care doresc să facă parte. Aceste atitudini, declarații și posturi de forță ne confirmă, o dată în plus, două lucruri. În primul rând, stabilitatea, prosperitatea și securitatea României sunt garantate prin apartenența noastră la Uniunea Europeană și la NATO. În al doilea rând, unitatea și solidaritatea europeană și transatlantică sunt unica opțiune viabilă pentru a putea gestiona eficient provocările și a valorifica oportunitățile. Uniunea și parteneriatele sunt răspunsul! Uniunea Europeană a fost o opțiune fără echivoc a cetățenilor români, confirmată prin orientarea proeuropeană constantă a opiniei publice. Înainte de aderarea la UE, această opțiune europeană reflecta dorința românilor de a fi parte a spațiului de valori și prosperitate al Uniunii. După aderare, europenismul României a fost consolidat de 23 experimentarea directă de către cetățeni a beneficiilor concrete ale apartenenței la Uniunea Europeană. Expertiza și finanțarea europeană și-au pus indisolubil amprenta în aproape toate domeniile economice, fie că vorbim despre proiecte de reabilitare și infrastructură la nivel local sau regional, despre susținerea dezvoltării și modernizării agriculturii românești sau despre participarea la proiecte de cercetare. Mai mult decât atât, milioane de români lucrează, învață ori își petrec vacanțele în alte țări din Uniunea Europeană. Majoritatea exporturilor românești sunt operate de către state membre ale Uniunii Europene. Piața Unică Europeană este deschisă antreprenorilor români care beneficiază de acces liber și sprijin acordat prin finanțările europene. Tinerii români participă intens în schimburile universitare finanțate prin programele Erasmus. După aderarea la Uniunea Europeană, Produsul Intern Brut al României s-a triplat 2006 - 342,7 miliarde lei 2021 - 1.190 miliarde lei, iar PIB-ul pe cap de locuitor a devenit de aproape patru ori mai mare 2006 - 16.170 lei 2021 - 61.368 lei. În calitatea sa de membru al Uniunii Europene, România nu este numai beneficiar al prosperității economice generate de cadrul european, ci are astăzi șansa de a contribui direct la conturarea politicilor europene și la construcția unui viitor al Uniunii. Dezbaterile în desfășurare din cadrul Conferinței privind viitorul Europei ne confirmă că cetățenii români, la fel ca majoritatea 24 cetățenilor europeni, doresc mai multă Europă și mai multă convergență în dezvoltarea sa. Unitatea în protejarea valorilor europene, în promovarea elementelor fundamentale ale democrației și statului de drept în Uniune și în vecinătatea acesteia este esențială pentru a răspunde așteptărilor cetățenilor. De asemenea, obiectivele vizând o Uniune mai puternică pot fi atinse doar prin manifestarea unei veritabile solidarități și unități europene. Doamnelor și domnilor, La 15 ani de la aderarea la Uniunea Europeană, avem o nouă perspectivă determinantă pentru viitorul României. Avem oportunitatea de a recupera în dezvoltarea de infrastructură care să asigure conectarea fizică a României la rețelele de transport europene. Avem șansa unor progrese importante în sfera digitalizării, a educației și pentru oferirea unor servicii de sănătate de calitate. Avem și posibilitatea de a avansa către decarbonizarea economiei, prin investiții în tehnologii cu emisii reduse de CO . Într-adevăr, prin 2\naceste reforme și investiții, România poate să garanteze o dezvoltare incluzivă, de care să beneficieze pe termen mediu și lung toți românii, indiferent dacă locuiesc în zonele urbane sau rurale, în oricare parte a României. În același timp, avem datoria să ne asigurăm că aceste schimbări sunt implementate de o manieră echilibrată și justă, cu luarea în considerare a realităților și provocărilor cu care se confruntă astăzi cetățenii noștri. 25 Pentru a implementa reforme și investiții, România va beneficia, în perioada 2021-2027, de aproape 80 de miliarde de euro, prin intermediul celor două mari instrumente agreate la nivelul Uniunii Europene bugetul multianual pe 7 ani și Planul European de Redresare. Totodată, acțiunea României în plan european va continua să fie ghidată de respectul deplin pentru statul de drept, pentru principiile și valorile înscrise în Tratatele Uniunii Europene, ca piloni de bază ai Uniunii, precum și pentru dreptul european, în general. Participarea directă la Uniunea Europeană, în calitatea de stat membru, ne-a reconfirmat și faptul că solidaritatea și unitatea sunt un parcurs cu dublu sens. Prin exercitarea Președinției Consiliului Uniunii Europene în 2019, România a confirmat că are maturitatea necesară de a susține, promova și ghida Uniunea în atingerea obiectivelor sale strategice. Declarația de la Sibiu a reușit, de asemenea, să contureze liniile strategice pentru evoluția Uniunii, confirmând ambiția pentru a avansa proiectul european. În egală măsură, pregătirea pentru aderarea la Spațiul Schengen, ca și obiectivul de integrare în Zona Euro, sunt contribuții directe la aprofundarea integrării europene. România continuă să rămână angajată în sprijinirea activă a obiectivului de consolidare a Uniunii Europene. Aceasta este și o așteptare confirmată în cursul dezbaterilor recente la nivel național, în contextul Conferinței privind viitorul Europei, care evidențiază nevoia de unitate și convergență în Uniunea Europeană. Este imperativ să 26 răspundem așteptărilor cetățenilor prin inițiative și soluții concrete la nivel european. Acest lucru mă determină să reamintesc aprecierile europene ale lui Robert Schuman, părintele fondator al Europei unite și ministru de externe al Republicii Franceze „Lecțiile dure de istorie m-au învățat să mă feresc de improvizațiile pripite, de proiectele prea ambițioase, dar m-au învățat și că, atunci când o judecată obiectivă, matură, bazată pe realitatea faptelor și a interesului superior al oamenilor ne conduce la inițiative noi, chiar revoluționare, este important  chiar dacă acestea contravin obiceiurilor consacrate, antagonismelor seculare și vechilor rutine  să rămânem fermi și să perseverăm”. Doamnelor și domnilor, Forța Uniunii Europene și a României, ca stat membru, este determinată și de capacitatea sa de a-și proiecta valorile și de a consolida parteneriatele în vecinătatea sa. Ca stat care valorifică experiența propriei aderări la Uniune, suntem pregătiți să acționăm în continuare pentru a transmite mai departe valorile și principiile europene în vecinătatea noastră, către partenerii noștri care au făcut o opțiune strategică solidă, pe calea reformelor și a proceselor de modernizare europeană. În egală măsură, sunt convins că Uniunea Europeană și statele sale membre trebuie să continue să lucreze cu partenerii strategici  state și organizații cu care avem în comun valori și cu care împărtășim obiectivul unei societăți echitabile și durabile, 27 fundamentată pe democrație, drepturile omului, stat de drept și economie de piață. Avem nevoie de aceste parteneriate, inclusiv pentru a capacita Uniunea să proiecteze mai departe modelul său de dezvoltare, care a generat prosperitate și stabilitate mai mult de 50 de ani și care continuă să rămână valid. În concluzie, parcurgem momente istorice din toate punctele de vedere tehnologic, social, securitar. Traversăm provocări fără precedent, fie că vorbim de pandemie sau de impactul transformărilor digitale. Prezentul necesită o atenție particulară, pentru că ne definește viitorul. În același timp, trebuie să învățăm din erorile trecutului pentru a creiona un viitor mai bun, iar Uniunea Europeană are forța intrinsecă de a asigura o perspectivă de creștere și stabilitate pentru generațiile viitoare. Pentru aceasta avem nevoie de aportul tuturor statelor membre ale Uniunii Europene, de unitate și de solidaritate. Însă, mai cu seamă, este nevoie de păstrarea valorilor democratice ale Uniunii, care sunt fundamentul păcii, securității și prosperității noastre comune. Acest lucru nu trebuie uitat. Valorile Uniunii trebuie să reprezinte punctul de gravitație al acțiunilor noastre prezente și viitoare. Aș dori să închei acest mesaj cu reflecția unui mare promotor român al unității europene. Politicianul și diplomatul Grigore Gafencu scria în jurnalul său din 1941-1943, la un moment de mare răscruce pentru continentul nostru „Europa e trecutul nostru ea trebuie să fie și viitorul. Ea cuprinde o idee de unitate, după cum cuprinde o idee de diversitate și de echilibru”. 28 Vă mulțumesc.  Domnule premier, Domnilor miniștri și doamnelor miniștri, 37 Stimați colegi, Dragi invitați, Vă provoc astăzi la un exercițiu de imaginație  să ne închipuim cum ar fi fost România fără structurile europene și euroatlantice. Vă invit să vă uitați la ce se întâmplă cu statele din jurul nostru care au ratat acest tren. Niciuna dintre țările din regiune care au ratat aderarea nu poate să spună astăzi că a avut o strategie înțeleaptă. Toate aceste țări se zbat astăzi în incertitudine și nesiguranță. România, din fericire, la momentul acela, nu a ezitat. Mai corect spus, de fapt, românii nu au ezitat. Pentru că statul nostru a tratat adesea integrarea neconvins și neentuziast, mai mult ca slogan decât ca angajament ferm. Și, chiar dacă această ședință solemnă e cumva, ca o lecție la clasă, în care, având inspecție, fiecare vorbește frumos și politicos, ca să arătăm ce clasă bună suntem, cred că o imagine realistă despre acești 15 ani ar fi, de asemenea, utilă pentru România și pentru Europa. Și o să punctez câteva lucruri. Spun asta pentru că politicienii de rit vechi, în momentul integrării, au înțeles că o lupă uriașă va veni asupra României, care va face foarte vizibile și nepotismul și corupția și incompetența. Și, din acest moment, în loc să aderăm cu premianții din centrul Europei, în 38 2004, am reușit acest lucru alături de Bulgaria, doar în 2007. Dar a fost un lucru excelent. Însă am aderat cu tinicheaua MCV de coadă. Pentru că reprezentanții noștri, ai statului român, nu au fost în stare să dea garanții că România va avea cu adevărat un stat de drept funcțional. Astăzi, astăzi, 15 ani mai târziu, încă suportăm această rușine. Și, mai grav, dacă ne uităm la acțiunile Guvernului nostru, vedem că nu sunt semne că vom scăpa prea curând de această tinichea și nici de perspectiva de a intra în Schengen nu... ne îngrijorăm. Inclusiv în această onorată adunare încă mai sunt oameni care cred și încearcă să ne convingă că „Secția Specială” de investigare și șantajare a magistraților este ceva ce poate fi păstrat, în ciuda avertismentelor Comisiei Europene și a Comisiei de la Veneția. Nu! Nu, dragi colegi și invitați! „Secția Specială” nu face decât să prelungească MCV și, odată cu el, imaginea aceasta păcătoasă, dar reală, că în sânul clasei politice românești, inclusiv la vârful ei, nu există nici voința și nici putința de a consolida cu adevărat statul de drept în România, așa, european, cum îl pretindem. Doamnelor și domnilor, La 15 ani de la aderarea la Uniunea Europeană, scopul nostru astăzi ar fi trebuit să fie o integrare mai profundă într-un bloc comunitar care, ne place sau nu, a început de ani de zile să vorbească despre o Europă cu mai multe viteze. Și, în loc să mărim viteza, părem că dorim cu tot dinadinsul să intrăm în marșarier. Nu e o metaforă, e purul adevăr pe care îl trăiesc cetățenii noștri. 39 Uitați-vă la exemplul cu eforturile de aderare la moneda euro! În 2016, îndeplineam 4 din cele 5 criterii de convergență. Astăzi, abia mai îndeplinim unul din ele. Iar șansa ca termenul anunțat de actualul ministru de finanțe  să fie unul real este ridicol de mică. Aproape toate Guvernele care s-au succedat de la aderare încoace au preferat să pice în capcana ieftină a scandalurilor ieftine și zilnice, a scandalurilor populiste și au abandonat viziunea pe termen lung. O responsabilitate colectivă - să nu uităm din când în când să mai privim și dincolo de ziua de azi - lipsește cu desăvârșire. Dacă nu ne înțelegem între noi pe aceste obiective importante nu rămâne prea multă speranță pentru România. V-o spun cu toată responsabilitatea că e timpul să ne întoarcem la obiective majore, să ne definim clar ce proiect de țară are această generație. Pentru că dacă nu o facem, o să ne pierdem în continuare inginerii și muncitorii și medicii, care aleg să meargă acolo unde Uniunea Europeană chiar funcționează. Pentru mulți dintre compatrioții noștri - și o știți fiecare foarte bine - România e locul în care se mimează reguli. E locul acelui pârdalnic „Merge și așa!”, țara în care dezastrul este așteptat să se întâmple. Oamenii, pe bună dreptate, s-au săturat și nu mai îndrăznesc să mai spere. Plecarea fiecăruia dintre românii care aleg să trăiască în altă parte, indiferent de pregătirea sau aspirațiile lor, este un vot de blam la 40 adresa administrațiilor publice - și centrale și locale - și avem astăzi milioane de voturi de blam. Aminteam de proiectul de țară. Da, aderarea la Uniunea Europeană a fost un astfel de proiect reușit. Din păcate, ultimul mare proiect reușit. Apoi, ni s-au prezentat diverse propuneri, pe care ne tot chinuim să le transformăm în reușite. „România Educată” e unul dintre ele. Cât de ridicoli putem fi să vorbim de o Românie educată într-\no țară în care plagiatul a devenit aproape un standard! O țară în care până și femeia de serviciu trebuie să fie membră de partid ca să-și păstreze jobul! Sau la managementul Deltei numim persoane care nu au nicio legătură cu domeniul! Trebuie să înțelegem că din nou, din nou ni se oferă o mare șansă. Mă refer la PNRR, la acest Plan Național de Redresare și Reziliență. La cele 30 de miliarde pentru a avea autostrăzi, spitale, școli și o modernizare a administrației, care a intrat în secolul XXI cu dosar cu șină. Sunt deja destule semnale de alarmă însă cu privire la jaloanele pe care ne-am angajat să le atingem. Și folosesc acest prilej pentru a atrage atenția că orice ratare se calculează în bani pentru dezvoltarea României. Și nu în puțini bani! Doamnelor și domnilor, Europa a avut și încă are încredere în noi. Prezența ministrului de externe al Republicii Franceze este un foarte bun 41 argument. Încă ne mai acordă încredere. Una dintre dovezi este exact acest PNRR despre care am vorbit. Românii însă nu mai au răbdare. Și vedem asta din sondaje în care încrederea în Uniunea Europeană crește, iar încrederea în instituțiile naționale stagnează sau scade. Românii sunt sceptici când se uită spre această clădire de care suntem atât de mândri și, dacă nu schimbăm ceva repede, în curând și alții își vor pierde răbdarea și încrederea. Cum să pretindem că avem un sistem educațional, de sănătate funcțional când avem elevi de clasa a opta care nu înțeleg ce citesc? Cum să pretindem că avem un climat economic cinstit când în Parlament se pregătește să se pună ștampila pe un tun imobiliar așa cum este Romexpo? Cum să pretindem că e stat de drept când judecătorii cinstiți sunt dați afară din Magistratură, sub pretexte ridicole? Cum să pretindem că practicăm democrația când sunt unii oameni din partide care amenință femei politicieni în cel mai josnic mod posibil?  Domnul Florin-Vasile Cîțu Mulțumim, domnule deputat. Din partea Grupului parlamentar al minorităților naționale, domnul deputat Ovidiu Victor Ganț. Domnul Ovidiu Victor Ganț Vă mulțumesc frumos. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru pentru Europa și al afacerilor externe al Republicii Franceze, Doamnă, domnilor miniștri, Doamnelor și domnilor ambasadori, Stimați invitați, Doamnelor și domnilor senatori și deputați, Am avut inițiativa organizării acestei ședințe festive de sărbătorire a 15 ani de la aderarea României la Uniunea Europeană, pentru că acest eveniment reprezintă în opinia noastră, a deputaților din Grupul parlamentar al minorităților naționale, un moment crucial în istoria României. El este șansa unică de a reînnoda relația noastră de apartenență ca națiune la lumea occidentală, o năzuință istorică, manifestată permanent, începând cu secolul al XIX-lea în Țările Române. Principalii intelectuali și politicieni români ai acelui secol au 57 studiat la universități franceze, germane, austriece sau italiene, promovând ulterior în țară, în mod asiduu, valorile civilizației occidentale. La sfârșitul anilor ʾ30, tot acest proces de integrare și dezvoltare a României ca parte a spațiului de valori europene a fost curmat brusc de instaurarea succesivă a fascismului și comunismului, dublată de pierderea unei părți a teritoriului național și impunerea unui fel de a gândi străin de orice tradiție de la noi. A fost o perioadă întunecată din istoria noastră, atunci când am avut parte doar de dictaturi de tip fascist și comunist, cu tot reculul pe care acestea l-au adus în plan uman, social și economic. Din fericire, național-comunismul a luat sfârșit datorită Revoluției din decembrie 1989 și sacrificiului pe care l-au făcut cetățenii țării noastre atunci, indiferent de apartenența lor etnică sau religioasă, creștini, evrei sau musulmani. A urmat o perioadă foarte grea, marcată de crize sociale și economice - mineriade, falimentul economiei socialiste, hiperinflație -\npe care am depășit-o cu greu, dar care s-a terminat prin două realizări majore intrarea în NATO și Uniunea Europeană. Au fost două momente de consens național, de altfel foarte rare în politica românească. Să reamintim faptul că Tratatul de aderare la Uniunea Europeană a fost ratificat în unanimitate de către Parlamentul României. În ceea ce ne privește, am susținut activ demersul, prin relațiile pe care le avem cu țările membre de care suntem legați prin limbă și cultură. 58 Astfel s-a deschis calea spre o democrație de tip occidental și o dezvoltare economico-socială fără precedent. Și perioada de preaderare, de adoptare a legislației, de preluare a aquis-ului comunitar și de transformare instituțională trebuie amintită ca fiind un efort comun al tuturor forțelor politice proeuropene și evident al Parlamentului României, ca expresie a suveranității națiunii române. Ne-am asumat toate prevederile din tratatul de aderare, inclusiv ceea ce scrie în art. 148 din Constituția României, alin.  „Ca urmare a aderării, prevederile tratatelor constitutive ale Uniunii Europene, precum și celelalte reglementări comunitare cu caracter obligatoriu, au prioritate față de dispozițiile contrare din legile interne, cu respectarea prevederilor actului de aderare”. Pentru că niciodată aici nu s-au reliefat două aspecte, doresc să o fac eu astăzi, pentru că le-am trăit în mod nemijlocit. Regret absența domnului profesor doctor Vasile Pușcaș, negociatorul șef al României, care a reușit, împreună cu echipa sa, să finalizeze la timp negocierile de aderare în decembrie 2004 și doresc să-i mulțumesc public pentru această realizare, care a permis semnarea tratatului de aderare în timp util, pentru respectarea termenului de 1 ianuarie 2007. Al doilea aspect pe care doresc să-l amintesc este munca echipei de observatori la Parlamentul European, într-un efort transpartinic, dar și multietnic al delegației noastre. A fost o onoare deosebită pentru mine faptul că, desemnat fiind de către Grupul parlamentar al minorităților naționale, am făcut 59 parte din delegație, alături de alți parlamentari români, care își continuă și astăzi activitatea parlamentară doamnele senator Roberta Anastase și Gabriela Crețu și domnii senatori Vasile Dîncu și Titus Corlățean. Împreună am reușit să combatem prejudecăți și să schimbăm opinii asupra aderării țării noastre, inclusiv votul unor întregi delegații naționale din grupurile noastre politice asupra acestui subiect, de la avizul conform, unde a fost împotrivă, la ultimul raport Moscovici, unde a fost pentru. Am convingerea că sunt în asentimentul colegilor mei, foști observatori, față de cele afirmate. Momentul aderării la 1 ianuarie 2007 a fost sărbătorit la București împreună cu ministrul federal de externe al Germaniei, Frank-Walter Steinmeier, astăzi președinte federal, care asigura la data respectivă președinția Consiliului Uniunii Europene. Din păcate, separat într-un loc cu președintele României, în alt loc cu prim-\nministrul de atunci. Un semn de rău augur pentru ce avea să urmeze atât în politica internă, cât și în ceea ce privește demersul politic european al României. Poate că acum, la 15 ani după, vom înțelege ce mare rău îl reprezintă permanentele disensiuni și crize politice. Mă bucur să sărbătorim astăzi 15 ani de la aderare, în prezența ministrului de externe al Franței, domnul Jean-Yves Le Drian, într-un arc peste timp simbolic și doresc să-i mulțumesc în mod deosebit pentru efortul de a fi alături de noi. Vedem în prezența Domniei Sale un nou gest de prietenie al Franței față de România. Doamnelor și domnilor, 60 Reconcilierea franco-germană reprezintă fundamentul Uniunii Europene de astăzi. Cred că Robert Schuman și Konrad Adenauer ar fi mândri de cele realizate, însă ar exprima și unele nemulțumiri legate de Uniunea Europeană. Despre acestea din urmă doresc să vă vorbesc. Am pierdut recent un membru, Marea Britanie, care într-un demers unilateral a decis să ne părăsească - lucru pe care îl regret. Avem tot felul de excepții și opt out-uri pentru anumiți membri. Nu se respectă întocmai tratatele, birocrația rămâne sufocantă, uneori există un tratament diferențiat aplicat unor state membre sau opinii grav divergente între anumite state membre, în chestiunea valorilor fundamentale care stau la baza construcției europene. Doresc să fac apel la solidaritate și echitate în interiorul Uniunii Europene, foarte bune exemple fiind lupta împotriva pandemiei și finanțarea planurilor naționale de redresare și reziliență ale statelor membre. Totuși, cred că a venit timpul să punem capăt discriminării la care este supusă România, prin neacceptarea în spațiul Schengen, deși am investit sute de milioane de euro în aplicarea sistemului și în pofida faptului că din 2011 satisfacem criteriile de aderare. Această stare de fapt nu face decât să scadă încrederea cetățenilor români în Uniunea Europeană, afectând libera circulație a persoanelor și a bunurilor. Totodată pledăm ca pe baza unor rezultate concrete  subliniez, pe baza unor rezultate concrete  pe care le va obține țara 61 noastră în perioada următoare să se încheie aplicarea mecanismului de cooperare și verificare. În ceea ce ne privește, vom susține orice măsură legislativă necesară în acest sens. Sper să ne facem și noi treaba în plan intern și să ducem la bun sfârșit reformele anunțate modificarea Constituției, reforma administrativă, în sensul aplicării în mod real a principiului subsidiarității și al unei descentralizări mult clamate în anii din urmă, dezvoltarea infrastructurii rutiere și feroviare, a celei din sănătate și învățământ, a digitalizării etc. Ne dorim, totodată, ca procesul de extindere al Uniunii Europene în Balcanii de Vest să fie dinamizat, permițând oamenilor din regiune să se bucure de șansa de a fi cetățeni ai Uniunii Europene, diminuând în același timp influențe externe nefaste asupra regiunii. Sperăm că președinția Franței a Consiliului Uniunii Europene să ne ajute în rezolvarea unei părți din aceste probleme, respectiv să aducă progrese importante la aceste capitole. Conform unui sondaj recent, încrederea cetățenilor români în Uniunea Europeană este în continuare la una din cele mai înalte cote din statele membre, iar în ceea ce privește încrederea lor în alte state de pe mapamond Germania este pe locul întâi, iar Franța pe locul trei. Doamnelor și domnilor, În concluzie, avem convingerea că apartenența României la Uniunea Europeană este garanția pentru noi de a beneficia de pace, democrație și bunăstare și deci Grupul parlamentar al minorităților 62 naționale va continua să susțină necondiționat demersurile proeuropene ale României. Vă mulțumesc frumos pentru atenție.  Domnul Florin-Vasile Cîțu Mulțumim, domnule deputat. Tot din partea Grupului parlamentar al minorităților naționale, domnul Silviu Vexler. Domnul Silviu Vexler Doamnelor și domnilor, Am învățat și am crezut întotdeauna în faptul că Uniunea Europeană este construită pe șase valori fundamentale respect pentru demnitatea umană, libertate, democrație, egalitate, stat de drept, respectarea drepturilor omului, inclusiv cele ale minorităților. Și îmi aduc aminte, în acest moment, înmormântarea doamnei Simone Veil, prima femeie președinte a Parlamentului European, reprezentând Franța, supraviețuitor al lagărelor de la Auschwitz și Bergen-Belsen, și mai ales un fragment din cuvintele spuse de președintele Macron, respectiv că este aici „pentru a exprima o imensă recunoștință, în numele poporului francez, pentru unul din cei mai iubiți copii ai săi”. Totuși, în acest moment deosebit, aniversar, și care ar trebui să fie vesel, domnule ministru Le Drian, doamnă ambasador Auer, îmi cer scuze și regret că a trebuit să fiți martor la declarațiile mistico-\nreligioase ale unui coleg care atunci când nu elogiază criminali de 63 război și nu neagă Holocaustul, încearcă să șteargă din viziunea unei Europe moderne existența comunităților musulmane și evreiești. Domnule senator Lavric, cu toată dorința dumneavoastră, regret! Suntem aici și vom continua să fim aici, cu aceeași demnitate cu care am contribuit întotdeauna la construirea și modernizarea Uniunii Europene. Îmi cer scuze pentru această intervenție! Vă mulțumesc.  Domnul Florin-Vasile Cîțu Din partea Grupului parlamentar al PNL, doamna senator Alina Gorghiu. Doamna Alina-Ștefania Gorghiu Bună seara, stimați colegi! Stimați invitați, Întotdeauna populismul are un nume! Dar vă asigur că ultimele minute vor fi ale unui discurs proeuropean, onest și autentic. Domnule președinte al Senatului, Domnule președinte al Camerei Deputaților, Domnule prim-ministru, Domnule ministru Le Drian, Stimată doamnă ambasador a Republicii Franceze, Stimați colegi, 68 1 ianuarie 2007 a fost, într-adevăr, un moment de excepție pentru noi toți și sunt, așa cum spuneau toți colegii mei, 15 ani de Uniune Europeană pentru România. Ca națiune europeană, am aderat la un proiect politic care are la bază valori precum demnitatea, statul de drept, libertatea, egalitatea, toleranța și, poate cel mai important dintre toate acestea, respectarea drepturilor omului. Mult mai recent, spiritul Declarației de la Sibiu, adoptată în mai 2019, în România, a consfințit ceea ce este Europa de astăzi - o uniune a valorilor și a libertăților. Stimați colegi senatori, Stimați colegi deputați, Rezultatele la care au ajuns statele membre ale Uniunii Europene, datorită integrării europene, vorbesc de la sine. Și pentru România acest lucru a însemnat o creștere de aproape trei ori a PIB-\nului României, o creștere de patru ori a PIB-ului pe cap de locuitor, am beneficiat de fonduri europene pentru dezvoltare cu peste 46 de miliarde de euro mai mult decât a contribuit România la bugetul Uniunii, iar expresia „din fonduri europene” aduce multă mândrie și certifică un lucru necesar și bine făcut. A fi european înseamnă însă multe lucruri, unele extrem de simple, unele însă ceva mai complicate și provocatoare. Certificatul verde este un proiect european. Drepturile minorităților, de orice fel ar fi aceste minorități, și toleranța, sunt valori europene. La fel și respingerea discriminării și a excluziunii sociale. 69 Respectarea principiului supremației dreptului european în domeniile stabilite prin tratate și cedarea de suveranitate, da, sunt, de asemenea, principii de bază ale ideii unității europene. La fel și respectarea deplină a deciziilor Curții de Justiție a Uniunii Europene. Nu poți, stimați colegi, să fii astăzi european o zi și a doua zi să-ți dai haina jos, deși mai vedem lucrul acesta în discursuri din pricina populismului. Și atunci, în loc de oameni politici de stat, în loc de oameni politici înțelepți, vizionari, vezi lideri populiști care se bat cu pumnul în piept, nu doar în România, riscând destrămarea proiectului european. Acum, când lumea întreagă se confruntă cu noi și noi crize de sănătate, economice, ecologice, tensiuni geopolitice, România vă asigur că va contribui din plin la proiectul viitorului Europei. Vom avea o Uniune mai puternică, mai rezilientă, mai convergentă, mai solidară. Și când vorbim de viitor trebuie să știm limpede că avem ca stat european și obligații, dar avem și drepturi. Sunt speranțe puse în 2007 și unele dintre ele încă nematerializate. Vorbea colegul nostru de la UDMR despre aderarea la spațiul Schengen. Da, este un drept al României, îndeplinim de mult timp toate criteriile și condițiile tehnice și îi rugăm pe partenerii europeni să țină cont de acest lucru și să ne sprijine în acest demers al României. Și adoptarea monedei euro este un alt proiect pentru care ne pregătim și probabil că o să ne pregătim mai serios de acum încolo. 70 Deși în acești 15 ani au existat foarte multe provocări, România rămâne în continuare, în ciuda celor pe care le-ați auzit mai devreme, una dintre cele mai favorabile țări pentru construcția Uniunii Europene. Un sondaj recent, de acum două zile, arată că peste 75% dintre români susțin în continuare proiectul european. Da, e îmbucurător că noi, românii, credem în această construcție, iar eu, ca un cetățean proeuropean convins, cred că și Europa își va onora la rândul său toate obligațiile față de România. Vă mulțumesc, stimați colegi, pentru această oportunitate. Mulțumesc, domnule ministru, Excelență, pentru îngăduință. O seară plăcută!  Domnul Florin-Vasile Cîțu Mulțumim, doamnă senator. Doamnelor și domnilor, Am încheiat intervențiile. Mulțumindu-vă pentru participare, vă rog să-mi permiteți să declar închisă ședința solemnă  așa se voia  comună a Senatului și Camerei Deputaților. Vă mulțumesc. Ședința s-a încheiat la ora 19.43. "
    }
}