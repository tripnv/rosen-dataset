{
    "1": {
        "start_text": "S T E N O G R A M A",
        "start_index": 0,
        "end_text": "şedinţei Senatului din 9 mai 2022",
        "end_index": 21,
        "text": " \n"
    },
    "2": {
        "start_text": "şedinţei Senatului din 9 mai 2022",
        "start_index": 21,
        "end_text": "S U M A R",
        "end_index": 58,
        "text": " \n \n"
    },
    "3": {
        "start_text": "S U M A R",
        "start_index": 58,
        "end_text": "S T E N O G R A M A",
        "end_index": 4519,
        "text": "  \n \n1.  Aprobarea ordinii de zi și a programului de lucru.  3 \n2.  Aprobarea prelungirii la 60 de zile a termenului de dezbatere și adoptare a unor  3 \niniţiative legislative. \n3.  Aprobarea transmiterii către Camera Deputaţilor, ca primă Cameră sesizată, a  4 \nunei iniţiative legislative. \n4.  Aprobarea solicitării de retragere din procesul legislativ a unei iniţiative legislative.  5 \n5.  Adoptarea tacită, prin împlinirea termenului pentru dezbatere şi adoptare la 4 și  5 \n6 mai 2022, a unor iniţiative legislative. \n6.  Propunerea  legislativă  pentru  completarea  articolului  6  din  Legea  nr.31/1990  5-6; 6 \nprivind societățile și completarea articolului 40 din Legea nr.287/2009 privind \nCodul civil. (L170/2022) \n(Aprobarea prelungirii la 60 de zile a termenului de dezbatere și adoptare.) \n(Retrimitere la Comisia juridică, de numiri, disciplină, imunităţi şi validări.) \n7.  Propunerea  legislativă  pentru  modificarea  și  completarea  Legii  nr.55/2020  5-6; 7 \nprivind unele măsuri pentru prevenirea și combaterea efectelor pandemiei de \nCOVID-19. (L168/2022) \n(Aprobarea prelungirii la 60 de zile a termenului de dezbatere și adoptare.) \n(Retrimitere la Comisia juridică, de numiri, disciplină, imunităţi şi validări, Comisia \npentru apărare, ordine publică şi siguranţă naţională și Comisia pentru mediu.) \n8.  Dezbaterea și adoptarea Proiectului de lege pentru ratificarea Acordului dintre  7-10; 32 \nGuvernul  României  şi  Guvernul  Republicii  Moldova  privind  recunoaşterea \nreciprocă a diplomelor, certificatelor şi titlurilor ştiinţifice, semnat la Bucureşti la \n23 noiembrie 2021. (L159/2022) \n9.  Dezbaterea  și  adoptarea  Proiectului  de  lege  pentru  aprobarea  Ordonanţei  de  10-11; 32 \nurgenţă a Guvernului nr.43/2022 privind regimul de control al operațiunilor cu \nproduse cu dublă utilizare. (L227/2022)  10.  Dezbaterea și adoptarea Proiectului de lege privind aprobarea Ordonanţei de  11-16; 32 \nurgenţă  a  Guvernului  nr.42/2022  pentru  modificarea  şi  completarea \nOrdonanţei de urgenţă a Guvernului nr.27/2022 privind măsurile aplicabile \nclienţilor  finali  din  piața  de  energie  electrică  şi  gaze  naturale  în  perioada \n1 aprilie 2022 – 31 martie 2023, precum şi pentru modificarea şi completarea \nunor acte normative din domeniul energiei. (L211/2022) \n11.  Dezbaterea  și  respingerea  Propunerii  legislative  privind  unele  măsuri  pentru  16-23; 33 \ndezvoltarea  infrastructurii  de  producție  și  stocare  a  energiei  electrice  și  de \nechilibrare a Sistemului Electroenergetic Național, prin construirea și operarea \ncentralelor eoliene și fotovoltaice prevăzute cu capacități de stocare a energiei \nelectrice. (L144/2022) \n12.  Dezbaterea  și  adoptarea  Proiectului  de  lege  pentru  aprobarea  Ordonanţei  de  23-26; 33 \nurgenţă a Guvernului nr.51/2022 privind instituirea unei scheme de ajutor de stat \npentru susţinerea activităţii crescătorilor din sectoarele bovine, suine şi avicol în \ncontextul crizei economice generate de pandemia de COVID-19. (L247/2022) \n13.  Dezbaterea  și  adoptarea  Proiectului  de  lege  pentru  aprobarea  Ordonanţei  de  26-28; \nurgenţă  a  Guvernului  nr.46/2022  privind  măsurile  de  punere  în  aplicare  a  33-34 \nRegulamentului (UE) 2019/452 al Parlamentului European şi al Consiliului \ndin  19  martie  2019  de  stabilire  a  unui  cadru  pentru  examinarea  investiţiilor \nstrăine directe în Uniune, precum şi pentru modificarea şi completarea Legii \nconcurenţei nr.21/1996. (L230/2022) \n14.  Dezbaterea și adoptarea Propunerii legislative privind modificarea și completarea  28-29; 34 \nLegii nr.165/2016 privind siguranța operațiunilor petroliere offshore. (L225/2022) \n15.  Dezbaterea și adoptarea Proiectului de lege pentru modificarea și completarea  29-30; 34 \nunor acte normative din domeniul fondurilor europene. (L152/2022) \n16.  Dezbaterea și adoptarea Proiectului de lege pentru aprobarea Ordonanţei de urgenţă  30-31; 35 \na  Guvernului  nr.45/2022  privind  unele  măsuri  pentru  diminuarea  arieratelor \nbugetare ale unor operatori economici din industria națională de apărare. (L229/2022) \n17.  Notă  pentru  exercitarea  de  către  senatori  a  dreptului  de  sesizare  a  Curţii  35 \n  Constituţionale asupra legilor depuse la secretarul general al Senatului, conform \n  prevederilor art.15 alin.(2) şi (3) din Legea nr.47/1992 privind organizarea şi \nfuncţionarea Curţii Constituţionale, republicată. \n \n \n  - 2 -  "
    },
    "4": {
        "start_text": "S T E N O G R A M A",
        "start_index": 4519,
        "end_text": "şedinţei Senatului din 9 mai 2022",
        "end_index": 4540,
        "text": " \n"
    },
    "5": {
        "start_text": "şedinţei Senatului din 9 mai 2022",
        "start_index": 4540,
        "end_text": "Domnul Florin-Vasile Cîțu:",
        "end_index": 4786,
        "text": " \n \nŞedinţa a început la ora 15.13. \nLucrările şedinţei au fost conduse de domnul Florin-Vasile Cîțu, președintele Senatului, asistat \nde domnii Eugen Pîrvulescu și Ion-Narcis Mircescu, secretari ai Senatului. \n \n"
    },
    "6": {
        "start_text": "Domnul Florin-Vasile Cîțu:",
        "start_index": 4786,
        "end_text": "Domnul Cătălin-Daniel Fenechiu:",
        "end_index": 10561,
        "text": " \nStimați colegi, \nVă rog să introduceți cartelele în dispozitiv, ca să știm exact câți suntem. \n(Discuții la prezidiu.) \nBună ziua! \nDoamnelor și domnilor senatori, \nDeclar deschisă ședința plenului Senatului de astăzi, 9 mai 2022. \nVă anunț că, din totalul de 135 de senatori, până în acest moment și-au înregistrat prezența la \nlucrări un număr de 72. \nȘedința este condusă de subsemnatul, președintele Senatului, asistat de domnul senator Eugen \nPîrvulescu, care o să apară, și domnul senator Ion-Narcis Mircescu, secretari ai Senatului. \nOrdinea de zi pentru ședința plenului de astăzi a fost distribuită. \nDacă nu sunt comentarii, vă supun votului ordinea de zi. \nVă rog să votați. (Discuții.) \nCu 60 de voturi pentru… 61 de voturi pentru și două împotrivă – domnul Dan Ivan înțeleg că \nvotează fără cartelă astăzi –, ordinea de zi a plenului Senatului a fost adoptată. \nProgramul de lucru pentru astăzi: vă propun ca până la ora 16.30 să ținem lucrările plenului \nSenatului de astăzi, dezbaterea inițiativelor legislative înscrise pe ordinea de zi, și apoi vot final. \nDacă sunt intervenții în legătură cu acest program. \nAvem și miercuri un plen. \nDacă nu sunt intervenții, supun votului programul de lucru prezentat. \nVă rog să votați. \nCine este pentru? \nCu 65 de voturi pentru și o abținere, programul de lucru a fost votat. \n* \nStimați colegi, \nLa Secțiunea I a ordinii de zi, punctul 1 – aprobarea prelungirii la 60 de zile a termenului de \ndezbatere și adoptare a unei iniţiative legislative. \n  - 3 -  Stimați colegi, \nPotrivit art.93 alin.(4) din Regulamentul Senatului, caracterul complex al legii se stabilește prin \nhotărârea plenului Senatului, la propunerea Biroului permanent. \nAstfel, Biroul permanent al Senatului, în ședința din 9 mai 2022, a analizat solicitarea privind \nprelungirea la 60 de zile a termenului de dezbatere și adoptare a Propunerii legislative privind transmiterea \nterenurilor și altor active patrimoniale aflate în patrimoniul societăților comerciale și regiilor la care statul \nsau una sau mai multe autorități ale administrației publice locale este acționar majoritar. (L165/2022) \nVă supun votului aprobarea prelungirii termenului de dezbatere și adoptare. \nVă rog să votați. \nCu 68 de voturi pentru, a fost adoptată prelungirea la 60 de zile. \nLa punctul 2 al ordinii de zi avem aprobarea prelungirii la 60 de zile a termenului de dezbatere \nși adoptare a unei iniţiative legislative. \nStimați colegi, \nPotrivit art.93 alin.(4) din Regulamentul Senatului, caracterul complex al legii se stabilește prin \nhotărârea plenului Senatului, la propunerea Biroului permanent. \nAstfel, Biroul permanent al Senatului, în ședința din 9 mai 2022, a analizat solicitarea privind \nprelungirea  la  60  de  zile  a  termenului  de  dezbatere  și  adoptare  a  Propunerii  legislative  pentru \nmodificarea şi completarea Legii fondului funciar nr.18/1991. (L196/2022) \nSupun votului aprobarea prelungirii termenului de dezbatere și adoptare. \nVă rog să votați. \nCu 74 de voturi pentru și o abținere, prelungirea termenului de dezbatere a fost adoptată. \n* \nPunctul 3, aprobarea transmiterii către Camera Deputaţilor, ca primă Cameră sesizată, a unei \niniţiative legislative. \nStimați colegi, \nÎn conformitate cu hotărârea Biroului permanent din 9 mai 2022, pe baza avizului Comisiei \npentru  constituționalitate,  potrivit  prevederilor  art.35  alin.(1)  lit.e)  și  art.94  alin.(1)  lit.b)  din \nRegulamentul Senatului, se transmite către Camera Deputaților, pentru a dezbate și adopta ca primă \nCameră sesizată, Propunerea legislativă privind modificarea alin.(5) al art.29 din Legea nr.144/2007 \nprivind înființarea, organizarea și funcționarea Agenției Naționale de Integritate. (b117/2022) \nSupun  votului  transmiterea  către  Camera  Deputaților,  ca  primă  Cameră  sesizată,  a \ninițiativei legislative. \nVă rog să votați. \nCu 75 de voturi pentru, inițiativa legislativă este transmisă către Camera Deputaților. \n  - 4 -  * \nPunctul 4, aprobarea solicitării de retragere din procesul legislativ a unei iniţiative legislative. \nStimați colegi, \nVă reamintesc că, în conformitate cu prevederile art.97 alin.(1) din Regulamentul Senatului, \ninițiatorul proiectului de lege sau al propunerii legislative poate să-și retragă proiectul sau propunerea \npână la începerea dezbaterilor generale, cu aprobarea plenului. \nAstfel,  Biroul  permanent  al  Senatului,  în  ședința  din  9  mai  2022,  a  analizat  solicitarea \ninițiatorilor de retragere din procesul legislativ a Propunerii legislative pentru modificarea şi completarea \nart.18 din Legea nr.211/2004 privind unele măsuri pentru asigurarea informării, sprijinirii şi protecţiei \nvictimelor infracţiunii, precum şi pentru modificarea şi completarea art.6 lit.e) din Legea nr.217 din 2003 \npentru prevenirea şi combaterea violenţei domestice. (L239/2022) \nTrecem la vot. \nSupun votului solicitarea de retragere din procesul legislativ. \nVă rog să votați. \nCu 82 de voturi pentru și un vot împotrivă, propunerea legislativă a fost retrasă. \n* \nPunctul 5, notă privind adoptarea tacită, prin împlinirea termenului pentru dezbatere şi adoptare \nla 4 și 6 mai 2022, a unor iniţiative legislative. \nAceastă notă este afișată pe pagina de internet a Senatului. \nInițiativele legislative se consideră adoptate prin împlinirea termenului, în conformitate cu \nart.75 alin.(2) teza a III-a din Constituția României, coroborat cu prevederile art.149 alin.(2) din \nRegulamentul Senatului, și urmează să fie transmise Camerei Deputaților spre dezbatere și adoptare \nîn calitate de Cameră decizională. \n* \nStimați colegi, \nContinuăm lucrările și trecem la Secțiunea a II-a a ordinii de zi. \nPe procedură, domnul lider al Partidului Național Liberal, Daniel Fenechiu. \n"
    },
    "7": {
        "start_text": "Domnul Cătălin-Daniel Fenechiu:",
        "start_index": 10561,
        "end_text": "Domnul Florin-Vasile Cîțu:",
        "end_index": 12273,
        "text": " \nMulțumesc, domnule președinte. \nDeci aș avea două propuneri. \nPrima dintre ele este retrimiterea la comisie a Propunerii legislative pentru modificarea și \ncompletarea  Legii  nr.55/2020  privind  unele  măsuri  pentru  prevenirea  și  combaterea  efectelor \npandemiei de COVID-19 și totodată extinderea termenului de adoptare de la 45 la 60 de zile, urmând \n  - 5 -  s-o transformăm în lege complexă, întrucât termenul ar fi data de 11 și amânarea pentru o săptămână în \naceste condiții ar fi total ineficientă, că s-ar adopta tacit. \nCea de-a doua propunere este similară: se referă la L170/2022, aflată pe punctul 14, unde, la \nfel, solicit retrimiterea la comisie, cu termen o săptămână, și extinderea perioadei de la 45 la 60 de zile. \nO să vă explic și motivele. \nLa prima dintre ele este vorba de reglementarea care spune că toate documentele se prelungesc \ncu 90 de zile, mai puțin cele care vizează mediul. Și am în vedere ipoteza în care ai o autorizație de \nconstruire care are la bază un aviz de mediu: autorizația se prelungește, avizul de mediu trebuie \nreobținut. Deci este o inechitate, care cred că ar trebui rezolvată la comisie. \nIar în ceea ce privește punctul 14, apreciez că s-a comis o eroare de interpretare în Comisia \njuridică, în raport de faptul că s-a avut în vedere un text în Legea pentru reglementarea problemelor \npersoanelor cu dizabilități, s-a produs o confuzie, de unde s-a interpretat că, practic, propunerea \nlegislativă ar fi fără obiect, motiv pentru care comisia trebuie să se pronunțe în cunoștință de cauză. \nIndiferent că va respinge sau va admite, nu trebuie să ia o decizie bazată pe o situație juridică incorectă. \nVă  mulțumesc. \n"
    },
    "8": {
        "start_text": "Domnul Florin-Vasile Cîțu:",
        "start_index": 12273,
        "end_text": "Domnul Ionel-Florian Lixandru – secretar de stat la Ministerul Educației:",
        "end_index": 14224,
        "text": " \nVă mulțumesc. \nImediat vă supun la vot. \nAș vrea să vă anunț, stimați colegi, că la balcon avem invitați, din partea domnului vicepreședinte \nCazanciuc, un grup de studenți de la Facultatea de Drept de la Universitatea română. (Aplauze.) \nȘi din partea domnului Călin Matieș, un grup de studenți în internship. (Aplauze.) \n* \nRevenind la propunerile domnului lider Fenechiu, avem deci la punctele 16 și 14 de pe \nordinea de zi. \nDoriți extinderea la 60 de zile și apoi retrimiterea la comisie, da? \nAtunci, vă supun la vot întâi extinderea. \nȘi începem cu punctul 14 de pe ordinea de zi. \nO să vă supun la vot extinderea termenului de dezbatere de la 45 de zile la 60 de zile – punctul 14. \nVă rog să votați. \nCu 65 de voturi pentru și 21 de abțineri, termenul a fost prelungit. \nTot la punctul 14, atunci, propunerea este de retrimitere la comisie, o săptămână. \nVă rog să votați. \nCu 68 de voturi pentru și 22 de abțineri, proiectul de lege a fost trimis la comisie. \n  - 6 -  * \nPunctul 16 de pe ordinea de zi – este o propunere de prelungire a termenului de dezbatere de la \n45 de zile la 60 de zile. \nVă rog să votați. \nCu 67 de voturi pentru și 23 de abțineri, termenul de dezbatere a fost prelungit. \nTot pentru acest punct 16, propunerea este de a-l retrimite la comisie pentru… \nDomnule lider, o săptămână? \nRetrimitere la comisie pentru o săptămână. \nVă rog să votați. \nCu 71 de voturi pentru și 23 de abțineri, proiectul de lege este retrimis la comisie. \n* \nRevenim la punctul 1 de pe ordinea de zi, Proiectul de lege pentru ratificarea Acordului dintre \nGuvernul României şi Guvernul Republicii Moldova privind recunoaşterea reciprocă a diplomelor, \ncertificatelor şi titlurilor ştiinţifice, semnat la Bucureşti la 23 noiembrie 2021. (L159/2022) \nDeclar deschise dezbaterile generale asupra proiectului de lege. \nDau cuvântul reprezentantului Guvernului pentru prezentarea proiectului de lege. \nMicrofonul 9. \n"
    },
    "9": {
        "start_text": "Domnul Ionel-Florian Lixandru – secretar de stat la Ministerul Educației:",
        "start_index": 14224,
        "end_text": "Domnul Florin-Vasile Cîțu:",
        "end_index": 15639,
        "text": " \nBună ziua! \nStimate domnule președinte, \nStimate doamne și stimați domni senatori, \nPrezentul proiect de lege reglementează ratificarea Acordului dintre România și Republica \nMoldova privind recunoașterea reciprocă a diplomelor, certificatelor şi titlurilor ştiinţifice, semnat la \nBucureşti la data de 23 noiembrie 2021. \nSchimbările preconizate față de prevederile actualului acord în vigoare sunt: \n- recunoașterea anumitor diplome și certificate de nivel preuniversitar din Republica Moldova \ncare nu intră în domeniul de aplicare al prezentului acord în vigoare; \n- recunoașterea atestatelor de studii medii de cultură generală din Republica Moldova eliberate \nînainte și după 2011; \n-  recunoașterea  studiilor  universitare  de  scurtă  durată  cu  studii  din  învățământul  terțiar \nnonuniversitar; \n- și recunoașterea diplomelor și certificatelor obținute la absolvirea studiilor postuniversitare, a \nstudiilor de specializare postuniversitare și a cursurilor de perfecționare de nivel postuniversitar. \n  - 7 -  Având în vedere cele de mai sus, vă solicităm adoptarea Proiectului de lege pentru ratificarea \nAcordului dintre Guvernul României şi Guvernul Republicii Moldova privind recunoaşterea reciprocă \na diplomelor, certificatelor şi titlurilor ştiinţifice, semnat la Bucureşti în data de 23 noiembrie 2021. \nVă mulțumesc. \n"
    },
    "10": {
        "start_text": "Domnul Florin-Vasile Cîțu:",
        "start_index": 15639,
        "end_text": "Doamna Monica-Cristina Anisie:",
        "end_index": 15936,
        "text": " \nVă mulțumesc. \nComisia pentru politică externă, Comisia pentru muncă, familie și protecție socială și Comisia \npentru învățământ au elaborat un raport comun. \nInvit reprezentantul uneia dintre comisii pentru prezentarea raportului. \nComisia pentru învățământ, vă rog. \n"
    },
    "11": {
        "start_text": "Doamna Monica-Cristina Anisie:",
        "start_index": 15936,
        "end_text": "Domnul Florin-Vasile Cîțu:",
        "end_index": 16864,
        "text": " \nMulțumesc, domnule președinte. \nStimați colegi, \nComisia pentru învățământ și Comisia pentru politică externă au fost sesizate de către \nBiroul permanent al Senatului în vederea dezbaterii și elaborării raportului comun asupra Proiectului \nde  lege  pentru  ratificarea  Acordului  dintre  Guvernul  României  şi  Guvernul  Republicii  Moldova \nprivind recunoaşterea reciprocă a diplomelor, certificatelor şi titlurilor ştiinţifice, semnat la Bucureşti \nla 23 noiembrie 2021, inițiat de Guvernul României. \nAcordul este încheiat pentru o perioadă de cinci ani și se prelungește automat, pe perioade de \ncâte un an, dacă niciuna dintre părți nu va notifica intenția de a-l denunța, cu cel puțin șase luni înainte \nde expirarea termenului respectiv. \nÎn urma dezbaterilor, membrii comisiilor au hotărât, cu unanimitate de voturi, să adopte raport \ncomun de admitere, fără amendamente. \nMulțumesc. \n"
    },
    "12": {
        "start_text": "Domnul Florin-Vasile Cîțu:",
        "start_index": 16864,
        "end_text": "Doamna Diana Iovanovici-Șoșoacă:",
        "end_index": 17001,
        "text": " \nMulțumesc, doamna președinte. \nDacă sunt intervenții. \nDoamna senator Șoșoacă, bine ați venit, vă ascultăm. \n"
    },
    "13": {
        "start_text": "Doamna Diana Iovanovici-Șoșoacă:",
        "start_index": 17001,
        "end_text": "Domnul Florin-Vasile Cîțu:",
        "end_index": 18869,
        "text": " \nVă mulțumesc. \nCred că noi ar trebui să vă spunem „Bine ați venit!”. Dar, oricum, văd că sunteți foarte bucuros \ncă m-ați văzut astăzi. Este și normal, e luni, e o nouă săptămână. \n  - 8 -  Trecând la inițiativa legislativă, este foarte corectă, e bine-venită, însă – tot este aici doamna \npreședintă a Comisiei de învățământ – știm foarte bine că în Republica Moldova s-au adoptat un \ndicționar român și limba moldovenească. \nEu  știu  că  în  Moldova  trăiesc  români  și  acea  parte  de  țară  ne-a  fost  smulsă  prin  Pactul \nRibbentrop-Molotov, care a fost denunțat. Se poate să discutăm cu frații noștri din Republica Moldova \nsă anuleze acel dicționar, care face de fapt o scindare între românii din Republica Moldova și românii \ndin România? Pentru că vreau să vă întreb: în momentul în care o să echivalați aceste studii va fi \nnevoie cumva în Republica Moldova de traducerea actelor din România în limba moldovenească? Și \nviceversa: actele lor vor trebui să aibă traducere din limba moldovenească în limba română? Pentru a \nputea merge mai departe, da, e o chestie juridică, atenție, în condițiile în care ei au deja dispusă limba \nmoldovenească. Ei nu au limba română. A fost un act brutal de distrugere a acestei relații. Și vă întreb \ncum veți rezolva această problemă. \nNu am nimic, îmi doresc această unire cu Republica Moldova sub orice formă s-ar putea face. \nSunt frații noștri. Dar avem această problemă, pe care văd că nu o ridică nimeni, și cred că ar trebui \ndiscutat la nivel de Ministere de Externe, la nivel de Comisii de învățământ această problematică, să nu \nne  trezim  cumva  că  avem  nevoie  de  traducere  din  moldovenească  în  română  și  din  română  în \nmoldovenească, când de fapt discutăm de aceeași limbă-mamă. Ei sunt români și vorbesc limba \nromână, nu moldovenească! \nMulțumesc frumos. \n"
    },
    "14": {
        "start_text": "Domnul Florin-Vasile Cîțu:",
        "start_index": 18869,
        "end_text": "Domnul Ambrozie-Irineu Darău:",
        "end_index": 19011,
        "text": " \nMulțumesc, doamna senator. \nDacă mai sunt alte intervenții. \nDomnule senator Darău, microfonul central? \nVă rog. \n"
    },
    "15": {
        "start_text": "Domnul Ambrozie-Irineu Darău:",
        "start_index": 19011,
        "end_text": "Domnul Florin-Vasile Cîțu:",
        "end_index": 20876,
        "text": " \nMulțumesc, domnule președinte. \nCredeam că suntem la dezbaterea unei inițiative legislative foarte precise. Intervenția anterioară \nnu are nicio legătură cu conținutul acestei inițiative legislative din păcate, precum de obicei. \nAceastă ratificare de acord este un pas clar care aduce cele două state mai aproape, și România \nde Republica Moldova, și Republica Moldova de România, conține prevederi suplimentare față de cele \naflate în vigoare tocmai din 1999. Ratificarea acordului susține mobilitatea academică și cea a forței de \nmuncă atât pentru cetățenii moldoveni, cât și pentru cetățenii români. Și acesta este imperativul astăzi \ncând vorbim, nu alte chestiuni secundare. \n  - 9 -  Actul normativ vine cu câteva îmbunătățiri foarte concrete privind recunoașterea diplomelor, \ncertificatelor  și  titlurilor  științifice  astfel:  recunoașterea  anumitor  diplome  și  certificate  de  nivel \npreuniversitar din Republica Moldova, precum diploma de absolvire a liceului, a învățământului mediu \ngeneral, diplomele de absolvire a colegiilor și a școlilor medicale de bază. \nTot prin acest proiect legislativ cooperarea bilaterală între România și Republica Moldova este \nconsolidată  în  spiritul  politicilor  europene  privind  accesul  la  educație  și  formare  profesională  al \ncetățenilor români și al celor din Republica Moldova. Mobilitatea în scopul învățării încurajează \ndobândirea de cunoștințe și de competențe, aptitudini și experiențe, inclusiv competențe personale și \nsociale, precum și sensibilizarea culturală, care sunt cruciale pentru participarea activă la societate și la \npiața forței de muncă. Recunoașterea diplomelor este un demers extrem de important în ceea ce \nprivește accesul pe piața muncii și ocuparea forței de muncă. \nAșadar, Grupul USR PLUS susține acest proiect legislativ. \nMulțumesc. \n"
    },
    "16": {
        "start_text": "Domnul Florin-Vasile Cîțu:",
        "start_index": 20876,
        "end_text": "Domnul Iulian Fota – secretar de stat la Ministerul Afacerilor Externe:",
        "end_index": 21392,
        "text": " \nVă mulțumesc, domnule senator. \nDacă mai sunt alte intervenții. \nNu mai sunt, declar încheiate dezbaterile. \nInițiativa legislativă rămâne la vot final. \n* \nPunctul 2, Proiectul de lege pentru aprobarea Ordonanţei de urgenţă a Guvernului nr.43/2022 \nprivind regimul de control al operațiunilor cu produse cu dublă utilizare. (L227/2022) \nDeclar deschise dezbaterile generale asupra proiectului de lege. \nDau cuvântul reprezentantului Guvernului. \nMicrofonul 8, domnule secretar de stat. \n"
    },
    "17": {
        "start_text": "Domnul Iulian Fota – secretar de stat la Ministerul Afacerilor Externe:",
        "start_index": 21392,
        "end_text": "Domnul Florin-Vasile Cîțu:",
        "end_index": 23250,
        "text": " \nMulțumesc frumos. \nDomnule președinte, \nDoamnelor și domnilor senatori, \nÎn primul rând, vreau să spun că Ordonanța de urgență a Guvernului nr.43/2022 reglementează \ncontrolul operațiunilor cu produse cu dublă utilizare pe tot teritoriul României, respectiv al acelor \nproduse care au atât utilizare civilă, cât și militară și care pot avea utilizări legate de armele de \ndistrugere în masă, nucleare, chimice sau biologice, sau de vectorii purtători de asemenea arme. \nDemersul reprezintă alinierea legislației naționale la legislația Uniunii Europene, respectiv \nalinierea la prevederile Regulamentului UE din 2021, cel care a intrat în vigoare la 9 septembrie 2021, \n  - 10 -  în toamna anului trecut. Astfel, conform acestui regulament, fiecare stat membru trebuie să adopte \nlegislația internă prin care să desemneze și să confere atribuții corespunzătoare autorităților naționale \ncompetente,  fiecare  stat  membru  trebuie  să  adopte  măsuri  interne  pentru  implementarea  noilor \nprevederi și armonizarea la nivel UE a controlului operațiunilor cu produse cu dublă utilizare, trebuie \nsă informeze Comisia Europeană cu privire la actele cu putere de lege și trebuie să stabilească sancțiuni \neficace, proporționale și disuasive care să se aplice în cazul încălcărilor prevederilor noului regulament. \nÎncă  un  element  important  care  trebuie  subliniat  este  că  acest  nou  cadru  legal  permite \nutilizarea licențelor în format electronic, utilizând sistemul E-Licensing, pus la dispoziție gratuit de \nComisia Europeană, fapt care permite, pe de o parte, urmărirea procesului de acordare a licențelor și, \npe de altă parte, operatorii economici au acces imediat la licența avizată favorabil și pot urmări \nprocesul ăsta în timp real. \nMulțumesc, domnule președinte. \n"
    },
    "18": {
        "start_text": "Domnul Florin-Vasile Cîțu:",
        "start_index": 23250,
        "end_text": "Doamna Roberta-Alma Anastase:",
        "end_index": 23389,
        "text": " \nVă mulțumesc. \nDau cuvântul reprezentantului Comisiei pentru politică externă, pentru prezentarea raportului. \n"
    },
    "19": {
        "start_text": "Doamna Roberta-Alma Anastase:",
        "start_index": 23389,
        "end_text": "Domnul Florin-Vasile Cîțu:",
        "end_index": 24131,
        "text": " \nMulțumesc, domnule președinte. \nAșadar, proiectul de lege are ca obiect de reglementare aprobarea Ordonanţei de urgenţă a \nGuvernului nr.43/2022 privind regimul de control al operațiunilor cu produse cu dublă utilizare. \nActul  normativ  este  elaborat  în  conformitate  cu  prevederile  regulamentelor  europene  de \ninstituire a unui regim al Uniunii pentru controlul exporturilor, serviciilor de intermediere a asistenței \ntehnice, tranzitului și transferului de produse cu dublă utilizare. \nConsiliul Legislativ și comisiile avizatoare au dat aviz favorabil pentru acest proiect. \nDe asemenea, Comisia de politică externă a adoptat un raport favorabil, în unanimitate și \nfără amendamente. \nVă mulțumesc. \n"
    },
    "20": {
        "start_text": "Domnul Florin-Vasile Cîțu:",
        "start_index": 24131,
        "end_text": "Domnul Constantin Ștefan – secretar de stat la Ministerul Energiei:",
        "end_index": 24875,
        "text": " \nMulțumesc. \nDacă sunt intervenții la proiectul de lege. \nNu sunt, declar încheiate dezbaterile. \nInițiativa legislativă rămâne la vot final. \n* \nPunctul 3, Proiectul de lege privind aprobarea Ordonanţei de urgenţă a Guvernului nr.42/2022 \npentru modificarea şi completarea Ordonanţei de urgenţă a Guvernului nr.27/2022 privind măsurile \n  - 11 -  aplicabile clienţilor finali din piața de energie electrică şi gaze naturale în perioada 1 aprilie 2022 – 31 martie \n2023, precum şi pentru modificarea şi completarea unor acte normative din domeniul energiei. (L211/2022) \nDeclar deschise dezbaterile generale asupra proiectului de lege. \nDau cuvântul Guvernului pentru prezentarea proiectului de lege. \nMicrofonul 9. \n"
    },
    "21": {
        "start_text": "Domnul Constantin Ștefan – secretar de stat la Ministerul Energiei:",
        "start_index": 24875,
        "end_text": "Domnul Florin-Vasile Cîțu:",
        "end_index": 25985,
        "text": " \nMulțumesc, domnule președinte. \nBună ziua, domnilor senatori! \nScopul acestui proiect de lege este de a modifica și clarifica unele măsuri aplicabile clienților \nfinali pe piața de energie electrică și gaze naturale, precum și producătorilor de energie electrică și \ngaze naturale, aplicabile de la 1 aprilie 2022 până la 31 martie 2023. \nPrintre cele mai importante modificări aduse în ordonanța de urgență amintesc: \n-  se  va  plafona  prețul  gazelor  naturale  pentru  producătorii  de  energie  termică,  plafonul \nstabilindu-se la 0,37 lei/kWh pentru toți producătorii de energie termică; \n- se creează un cadru unitar pentru clienții preluați în regim de furnizor de ultimă instanță. \nȘi în ceea ce privește completarea datelor în platformă de către furnizori s-au introdus două \nnoi  alineate,  care  dau  posibilitatea  acestora  să  introducă  datele  necesare  decontării,  precum  și \nîmbunătățirea cadrului juridic, astfel încât pentru cei care greșesc în mod voit amenda a crescut de \nla 25 000 la 50 000 de lei. \nMulțumesc. \n"
    },
    "22": {
        "start_text": "Domnul Florin-Vasile Cîțu:",
        "start_index": 25985,
        "end_text": "Domnul Antal István-Loránt:",
        "end_index": 26178,
        "text": " \nVă mulțumesc. \nDau cuvântul reprezentantului Comisiei pentru energie, infrastructură energetică și resurse \nminerale, pentru prezentarea raportului. \nMicrofonul 6. \n"
    },
    "23": {
        "start_text": "Domnul Antal István-Loránt:",
        "start_index": 26178,
        "end_text": "Domnul Florin-Vasile Cîțu:",
        "end_index": 27361,
        "text": " \nVă mulțumesc mult, domnule președinte. \nStimate colege, \nStimați colegi, \nÎn  urma  dezbaterilor  care  au  avut  loc  în  ședința  Comisiei  pentru  energie,  infrastructură \nenergetică și resurse minerale din data de 3 mai 2022, membrii comisiei au analizat proiectul de lege, \npunctele de vedere exprimate, avizele primite și au hotărât, cu unanimitate de voturi, să adopte raport \nde admitere, cu amendamente respinse. \nConsiliul Legislativ a avizat favorabil, cu observații și propuneri, proiectul de lege. \n  - 12 -  Consiliul Concurenței a avizat proiectul de lege. \nComisia economică, industrii și servicii a adoptat aviz favorabil, Comisia pentru buget, finanțe, \nactivitate bancară și piață de capital a transmis aviz favorabil, Comisia pentru muncă, familie și \nprotecție socială a adoptat aviz favorabil. \nProiectul de lege face parte din categoria legilor ordinare, Senatul fiind primă Cameră sesizată. \nFață de cele prezentate, Comisia pentru energie, infrastructură energetică și resurse minerale \nsupune plenului Senatului pentru dezbatere și adoptare raportul de admitere, cu amendamente respinse, \nși proiectul de lege. \nVă mulțumesc. \n"
    },
    "24": {
        "start_text": "Domnul Florin-Vasile Cîțu:",
        "start_index": 27361,
        "end_text": "Domnul Mircea Dăneasă:",
        "end_index": 27493,
        "text": " \nVă mulțumesc. \nDacă sunt intervenții. \nDomnule senator, vă rog. \nDomnul senator Dăneasă, microfonul 3. \n"
    },
    "25": {
        "start_text": "Domnul Mircea Dăneasă:",
        "start_index": 27493,
        "end_text": "Domnul Florin-Vasile Cîțu:",
        "end_index": 29212,
        "text": " \nVă mulțumesc, domnule președinte. \nDesigur, este un proiect necesar, bine-venit. Dar haideți să spunem lucrurilor pe nume: a fost \ncrescută fără justificare energia… a fost crescut prețul energiei. \nȘi cum s-a făcut? S-a făcut în perioada în care producător era statul român. \nLumea s-a supărat pe producător datorită creșterii nejustificate a prețului – punctul 1. \nPunctul 2 – noi v-am spus totdeauna că statul este cel mai prost administrator. Haideți să privatizăm. \nPe data de 31… februarie aproape 24% din Hidroelectrica s-a vândut pe bursă. Știm cine a \ncumpărat-o.  În  momentul  în  care  statul  român  deține,  pentru  o  scurtă  perioadă,  majoritatea \nacțiunilor, lucrurile decurg în felul acesta: subvenționăm prețul pentru că statul a câștigat mai mult, \ndar nu va putea fi păstrat controlul acțiunilor majoritare atât timp cât cei care au devenit proprietari \nvor mări capitalul, iar statul nu va mai putea mări capitalul. Efectul va fi ca și la Petrom, deținerea \nmajoritară a acțiunilor aparținând privaților. \nÎn acest moment nu se mai poate pune problema companiilor de stat, care sunt proprietate \npublică și au ca menire satisfacerea unor nevoi publice. În momentul în care proprietarul privat intră la \ndecizie, scopul va fi obținerea profitului. Statul nu va mai putea nici reglementa, nici subvenționa, \nîntrucât acum subvențiile se dau dintr-un suprapreț al energiei electrice, iar subvenționarea aceasta, \ncare durează șase luni, este de scurtă durată și nu este decât un paliativ, pentru a obișnui oamenii cu \nprețurile mărite, care vor greva de acum încolo, după ce se vor încheia cele șase luni, vor greva \ncontinuu pe consumatorul român. \n  - 13 -  Vă mulțumesc. \n"
    },
    "26": {
        "start_text": "Domnul Florin-Vasile Cîțu:",
        "start_index": 29212,
        "end_text": "Doamna Diana Iovanovici-Șoșoacă:",
        "end_index": 29390,
        "text": " \nVă mulțumesc. \nO singură precizare: ordonanța se aplică pe perioada 1 aprilie 2022 – 31 martie 2023, adică 12 luni. \nDoamna senator Șoșoacă, vă rog. \n"
    },
    "27": {
        "start_text": "Doamna Diana Iovanovici-Șoșoacă:",
        "start_index": 29390,
        "end_text": "Domnul Florin-Vasile Cîțu:",
        "end_index": 30983,
        "text": " \nDe fapt, îi păcălim pe toți. Important este să se facă aranjamentele pe care domnul ministru \nVirgil Popescu le face de peste doi ani de zile. Și dumneavoastră știți aceste lucruri. De fapt, în cazul \nacestor întreprinderi de energie, celelalte țări naționalizează, noi le ducem la bursă. De ce? Pentru că \nRomânia este obligată, prin PNRR-ul pe care l-ați semnat, să renunțe la tot ce mai are. \nEste inacceptabil  felul în  care plafonați prețul pentru utilizatorii non-casnici și  pentru cei \ncasnici. De fapt, îi asupriți pe cei casnici. Ați lăsat să crească prețul, pentru ca, apoi, să fixați o \nplafonare care, de fapt, aduce un profit uriaș acestor producători, în condițiile în care cea mai mare \nproducție o avem noi, prin societățile românești pe care le avem. Să știți că nu toată lumea este proastă \nși nu toată lumea nu înțelege ce se întâmplă în politică și cine este în spatele tuturor celor care încearcă \nsă distrugă economia românească. \nHidroelectrica este profitabilă, pentru ce trebuie să o listați la bursă? Pentru ce lăsați acest om, \nVirgil Popescu, să conducă acest minister de atâta timp? În curând va fi etern, ca și Arafat! Aduceți la \naceste ministere oameni care sunt incompetenți și incapabili de a servi interesul românesc! \nAici serviți doar interesele externe, interesele unor investitori pe care nu-i interesează nici că \npoporul român moare de foame și că nu are cum să plătească astfel de prețuri și, de fapt, ceea ce faceți \neste să îngropați economia românească, atât cât mai există din ea. \nN-am de ce să vă mulțumesc. \n"
    },
    "28": {
        "start_text": "Domnul Florin-Vasile Cîțu:",
        "start_index": 30983,
        "end_text": "Domnul Cristian Bordei:",
        "end_index": 31086,
        "text": " \nVă mulțumesc pentru intervenție. \nDin partea Grupului USR, domnul Bordei. \n"
    },
    "29": {
        "start_text": "Domnul Cristian Bordei:",
        "start_index": 31086,
        "end_text": "Domnul Florin-Vasile Cîțu:",
        "end_index": 32762,
        "text": " \nMulțumesc, domnul președinte. \nMai că nu mai îmi vine să critic Guvernul, după cuvântările dinaintea mea, dar totuși am să \nspun că, practic, suntem la cea de a patra ordonanță de urgență, după OUG nr.118, OUG nr.3, \nOUG nr.27 și, iată, această a patra ordonanță de urgență care vine cu noi corecții. \nAșa cum noi, cei de la USR, am mai afirmat, am fi preferat să vedem altfel de măsuri, măsuri \ncare să atace cauza principală a creșterii prețurilor și măsuri mult mai simplu de aplicat, de genul \nscăderii TVA, scăderii taxelor. \n  - 14 -  Din păcate, Guvernul a ales această modalitate foarte complicată, care a adus atâtea probleme \nîn piață și care, iată, necesită o a patra ordonanță de urgență, de corecție, și în condițiile în care rămân \no serie de probleme nerezolvate: în continuare rămâne o discriminare pentru consumatorii non-casnici \ncare consumă mai mult de 300 kW/h pe lună – consumatorii de energie electrică, rămân o parte din \ncosturi, în continuare, neacoperite pentru operatorii de distribuție care, practic, ajunseseră falimentari. \nDar totuși există un progres: aceste măsuri sunt bune, cuprinse în această ordonanță de urgență, \nsunt niște corecții care sunt necesare. Apreciez și faptul că ordonanța este scrisă de așa fel încât să \npoată fi și înțeleasă, spre deosebire de mari părți din Ordonanța nr.27. \nÎn concluzie, USR va vota pentru legea de aprobare a acestei ordonanțe, dar sperăm în continuare \ncă Guvernul (și, în speță, Ministerul Energiei) va fi mult mai permeabil și la propunerile noastre – care \ncredem că sunt foarte bune în ceea ce privește soluțiile pentru rezolvarea acestei crize a energiei. \nMulțumesc. \n"
    },
    "30": {
        "start_text": "Domnul Florin-Vasile Cîțu:",
        "start_index": 32762,
        "end_text": "Domnul Sorin-Ioan Bumb:",
        "end_index": 33160,
        "text": " \nVă mulțumesc. \nImediat, domnule senator, dar înainte aș vrea să anunț că avem invitați: elevi ai Liceului Teoretic \n„Nagy Mózes”, din Târgu Secuiesc, clasele VIII B și IX C, la invitația domnului senator Fejér László-Ődőn. \nBine ați venit la Parlamentul României! (Aplauze.) \nDin partea Grupului Partidului Național Liberal, domnul senator Bumb. \nVă rog. Microfonul 2. \n"
    },
    "31": {
        "start_text": "Domnul Sorin-Ioan Bumb:",
        "start_index": 33160,
        "end_text": "Domnul Florin-Vasile Cîțu:",
        "end_index": 33951,
        "text": " \nMulțumesc, domnule președinte. \nStimați colegi, \nAș vrea să încep prin a le cere scuze invitaților, pentru că, în afară de domnul Bordei, ceilalți \ncolegi au vorbit în afara subiectului. \nOrdonanța nr.42 vine în completarea Ordonanței nr.27 care elimină discriminarea dintre cei care au \nplafonat prețul la gaz și își fac încălzirea prin mijloace proprii și cei care primesc încălzirea prin sistem \ncentralizat. Trebuie să eliminăm această discriminare și să acordăm societăților care furnizează agent \ntermic același preț la gaz ca și abonaților casnici, pentru că tot pentru ei furnizează încălzirea centrală. \nDe aceea, PNL va vota pentru această ordonanță și mă bucur că Guvernul a venit și a eliminat \naceastă discriminare, care nu era normală. \nVă mulțumesc. \n"
    },
    "32": {
        "start_text": "Domnul Florin-Vasile Cîțu:",
        "start_index": 33951,
        "end_text": "Domnul Mircea Dăneasă:",
        "end_index": 34222,
        "text": " \nVă mulțumesc. \nDacă nu mai sunt intervenții, declar încheiate dezbaterile. \n  - 15 -  Dumneavoastră ați mai vorbit o dată. Aveți drept la replică sau… \n(Replică neinteligibilă a domnului Mircea Dăneasă.) \nDacă e foarte scurt. \nVă rog frumos. \n"
    },
    "33": {
        "start_text": "Domnul Mircea Dăneasă:",
        "start_index": 34222,
        "end_text": "Domnul Florin-Vasile Cîțu:",
        "end_index": 34451,
        "text": " \nCeea ce am spus nu înseamnă că AUR-ul nu va vota pentru această… pentru acest proiect de \nlege, dar trebuie să precizăm că noi ne referim la cauze, iar dumneavoastră vă jucați cu efectele. \nVă mulțumesc. \n"
    },
    "34": {
        "start_text": "Domnul Florin-Vasile Cîțu:",
        "start_index": 34451,
        "end_text": "Doamna Cristina-Mădălina Prună – deputat:",
        "end_index": 35078,
        "text": " \nMulțumesc. \nBună intervenție. \nDeclar încheiate dezbaterile. \nInițiativa legislativă rămâne la vot final. \n* \nPunctul 4, Propunerea legislativă privind unele măsuri pentru dezvoltarea infrastructurii de \nproducție și stocare a energiei electrice și de echilibrare a Sistemului Electroenergetic Național, prin \nconstruirea și operarea centralelor eoliene și fotovoltaice prevăzute cu capacități de stocare a energiei \nelectrice. (L144/2022) \nDeclar dezbaterile generale asupra propunerii legislative deschise. \nInițiatorul, dacă este prezent pentru susținerea propunerii legislative. \nMicrofonul 7. \n"
    },
    "35": {
        "start_text": "Doamna Cristina-Mădălina Prună – deputat:",
        "start_index": 35078,
        "end_text": "Domnul Florin-Vasile Cîțu:",
        "end_index": 38170,
        "text": " \nVă mulțumesc frumos, domnule președinte. \nStimate colege, \nStimați colegi, \nÎntr-adevăr, sunt inițiatoarea acestui proiect de lege, alături de colegii din USR. \nEste un proiect care vine în sprijinul dezvoltării sistemului energetic. \nV-am auzit pe toți, mai devreme, aici, discutând despre acea ordonanță de plafonare a prețurilor \npe care a dat-o Guvernul. Vom vedea efectele ei. Personal cred că nu vor fi efecte pozitive și, practic, \nprețul acestei ordonanțe îl vom plăti tot noi din taxele și impozitele noastre. \nDar, revenind la proiectul de lege, acesta vine să încurajeze apariția unor capacități noi de \nstocare a energiei electrice, vine în întâmpinarea investitorilor tocmai pentru a asigura predictibilitatea \nproducției de energie electrică. \n  - 16 -  Concret, ce face proiectul este că oferă celor care investesc în stocare exceptarea de la plata \nunor tarife de rețea, astfel încât aceste noi baterii (folosite pentru stocare) vor putea și să fie folosite \npentru a extrage energie din rețea și pentru a injecta energie. \nVreau să vă atrag atenția că suntem într-o situație extrem de dificilă și sistemul energetic are nevoie \nde susținere. Vedem cum capacități de producție a energiei convenționale sunt scoase din uz – dacă ne \nuităm numai la Unitatea 1 de la Cernavodă care trebuie scoasă din uz pentru retehnologizare –, asta \nînseamnă un minus în producția de energie electrică. \nDeși poate părea pentru mulți dintre dumneavoastră un proiect tehnic, în realitate, impactul lui \nar fi unul cât se poate de pozitiv, inclusiv în facturile pe care românii le plătesc la energie. Și, de aceea, \naș vrea să acordați atenția cuvenită acestui proiect și, sper eu, chiar să dați un vot pozitiv astăzi. \nCe am văzut în Comisia de energie a fost o deschidere din partea colegilor. Și aș vrea să îi \nmulțumesc domnului președinte Loránt Antal pentru faptul că a avut această deschidere să lucrăm pe \namendamente pentru a îmbunătăți acest proiect de lege. \nÎnsă, deși, declarativ, și ministrul energiei, și ANRE ne spun că e nevoie de noi capacități de \nstocare, în realitate, atunci când avem un proiect de lege aici, în Parlament – mai întâi în Senat, apoi va \nveni la Cameră –, votul nu este unul pe măsură și nu există aceeași deschidere, pe care am văzut-o \ntotuși în rândul unor colegi de comisie, și din partea ANRE sau din partea ministerului. \nVreau să vă atrag atenția că peste un an de zile, la 31 martie 2023, dacă nu vor exista în acest \nan investiții în capacități de producere a energiei, în stocare, nu vom avea niciun fel de scăderi de \nprețuri sau prețuri corecte, de fapt, pe care oamenii să le plătească la energie. Cheia stă tocmai în \ncreșterea producției, în creșterea ofertei pe piață. România era, la un moment dat, exportator de \nenergie. Iată că astăzi suntem importatori neți de energie. \nSper să înțelegeți importanța acestui proiect și să dați un vot pozitiv încă o dată și la Camera \nDeputaților, de asemenea, să facem același lucru și să vedem, în sfârșit, investiții în sistemul energetic. \nVă mulțumesc. \n"
    },
    "36": {
        "start_text": "Domnul Florin-Vasile Cîțu:",
        "start_index": 38170,
        "end_text": "Domnul Antal István-Loránt:",
        "end_index": 38485,
        "text": " \nVă mulțumesc, doamna deputat. \nDau cuvântul reprezentatului Guvernului pentru prezentarea punctului de vedere al Executivului. \nNu avem. \nDau cuvântul reprezentantului Comisiei pentru energie,  infrastructură energetică și resurse \nminerale pentru prezentarea raportului. Microfonul 6. \n"
    },
    "37": {
        "start_text": "Domnul Antal István-Loránt:",
        "start_index": 38485,
        "end_text": "Domnul Florin-Vasile Cîțu:",
        "end_index": 39779,
        "text": " \nVă mulțumesc, domnule președinte. \nStimate colege, \nStimați colegi, \n  - 17 -  În urma dezbaterilor care au avut loc în ședințele comisiei din datele de 5 aprilie, 19 aprilie și \ndin data de 3 mai 2022, membrii comisiei au analizat propunerea legislativă, punctele de vedere \nexprimate, avizele primite și au hotărât, cu majoritate de voturi, să adopte raport de respingere, cu \namendamente respinse. \nConsiliul Legislativ a avizat favorabil, cu observații și propuneri. \nConsiliul Economic și Social: prin reprezentanții părții patronale și reprezentanții asociațiilor și \nfundațiilor  neguvernamentale  ale  societății  civile  –  a  votat  pentru  avizarea  favorabilă,  și,  prin \nreprezentanții părții sindicale – a votat pentru avizarea nefavorabilă a propunerii legislative. \nConsiliul Concurenței a avizat propunerea legislativă. \nComisia economică, industrii și servicii a transmis aviz negativ. \nPropunerea legislativă face parte din categoria legilor organice. \nSenatul este primă Cameră sesizată. \nFață de cele prezentate, Comisia pentru energie, infrastructură energetică și resurse minerale \nsupune  plenului  Senatului  pentru  dezbatere  și  adoptare  raportul  de  respingere,  cu  amendamente \nrespinse, și propunerea legislativă. \nVă mulțumesc. \n"
    },
    "38": {
        "start_text": "Domnul Florin-Vasile Cîțu:",
        "start_index": 39779,
        "end_text": "Domnul Mircea Dăneasă:",
        "end_index": 39871,
        "text": " \nVă mulțumesc. \nDacă sunt intervenții. \nDomnul senator Dăneasă. \n"
    },
    "39": {
        "start_text": "Domnul Mircea Dăneasă:",
        "start_index": 39871,
        "end_text": "Domnul Florin-Vasile Cîțu:",
        "end_index": 41203,
        "text": " \nVă mulțumesc foarte mult, domnule președinte. \nÎntr-adevăr,  este  necesară  o  investiție  în  dezvoltarea  sistemelor  de  acumulare  a  energiei \nelectrice. Însă, a favoriza aceste sisteme eoliene și fotovoltaice (fără a plăti taxe de transport) este \nîmpotriva  liberei  concurențe.  Majorarea  prețului  la  energie  a  fost  argumentată  de  faptul  că  este \nnecesară concurența, să-și spună cuvântul. În cazul ăsta, statul subvenționând transportul, am pierdut \nacest principiu al concurenței. \nPunctul doi. Aceste sisteme de acumulare sunt foarte costisitoare, iar ecologizarea în urma \nuzării acestora este o problemă în plus. \nPunctul trei. Nu am vrea să se mai întâmple ce s-a întâmplat anii trecuți, când se poate vedea pe \ngraficul de uzinare a apei din Dunăre: la Porțile de Fier nu era folosit debitul Dunării la capacitatea \nhidrocentralei în perioadele în care puteau să funcționeze eolienele. Dacă vrem să facem o concurență \ncorectă, trebuie să avem grijă să nu facem… să nu luăm măsuri pentru a favoriza producătorii privați, \nci, dimpotrivă, este necesar, așa cum fac multe țări din afară, să dezvoltăm capacitățile hidro și orice \n  - 18 -  capacitate care produce ieftin și ecologic energia electrică, inclusiv cea care ține de proprietatea \npublică, de statul român. \nVă mulțumesc. \n"
    },
    "40": {
        "start_text": "Domnul Florin-Vasile Cîțu:",
        "start_index": 41203,
        "end_text": "Domnul Antal István-Loránt:",
        "end_index": 41320,
        "text": " \nMulțumesc, domnule senator. \nDacă sunt alte intervenții. \nDomnul Antal Loránt. \nVă rog. \n"
    },
    "41": {
        "start_text": "Domnul Antal István-Loránt:",
        "start_index": 41320,
        "end_text": "Domnul Florin-Vasile Cîțu:",
        "end_index": 43465,
        "text": " \nVă mulțumesc, domnule președinte. \nStimați colegi, \nDacă luăm foarte pragmatic această inițiativă legislativă, atunci putem să spunem că: da, \nîntr-adevăr, este nevoie în România de a investi în capacități de stocare. \nAcum, cum bine reiese și din raportul citit de către mine, am avut dezbateri de trei ori, deci \ntrei ședințe separate am dezbătut acest proiect legislativ, pentru că, da, știm că este nevoie de \ncapacități de stocare și, da, principial, am fost de acord cu această inițiativă legislativă. Dar ceea ce \ntrebuie să vă spunem și… foarte ferm, este o discuție dacă această obligativitate sau facilitare pentru \ncei care produc din surse regenerabile, de a investi în capacități de stocare, trebuie reglementată prin \nlegislație primară sau legislație secundară. Acesta era motivul pentru care credem în acea idee și \nnevoia gândirii despre capacități de stocare. \nAm rugat-o pe inițiatoarea acestui proiect de legislativ, pe doamna deputat Prună – și o \nfelicit pentru această inițiativă –, ca să facă o corelare mult mai clară (corelare legislativă), să aibă \ndiscuții mult mai aplicate și cu ANRE-ul, de exemplu, care ANRE, în prima adresă înaintată către \nComisia de energie, principial, și ei, ca autoritate, au spus că: da, e nevoie de capacități de stocare și \nhaideți să vedem cum o facem. \nAcum, cum a menționat și doamna deputat, noi, la nivelul comisiei de specialitate, am avut \ntoată deschiderea și pentru dezbatere, și pentru a îmbunătăți această inițiativă legislativă, dar, ca o \nfinalitate, nu s-au făcut acele corelări și acele… mă rog, nu s-a ținut cont de acele observații care au \nvenit din partea Transelectrica, din partea ANRE și așa mai departe. \nEu cred că, pe viitor, într-adevăr e nevoie să ne gândim la această problemă și să venim cu \nsoluții pentru rezolvarea capacităților de stocare, dar, încă o dată, facem asta pe cale de legiferare \nprimară sau pe cale de legiferare secundară? \nÎn momentul de față, proiectul legislativ, din mai multe puncte de vedere, cum am spus mai \ndevreme, nu a întrunit condiția de a primi un raport favorabil. \n  - 19 -  Vă mulțumesc mult. \n"
    },
    "42": {
        "start_text": "Domnul Florin-Vasile Cîțu:",
        "start_index": 43465,
        "end_text": "Domnul Cristian Bordei:",
        "end_index": 43586,
        "text": " \nVă mulțumesc, domnule senator. \nDacă sunt alte intervenții. \nCristi Bordei, din partea USR. \n"
    },
    "43": {
        "start_text": "Domnul Cristian Bordei:",
        "start_index": 43586,
        "end_text": "Domnul Florin-Vasile Cîțu:",
        "end_index": 45292,
        "text": " \nMulțumesc, domnul președinte. \nAm  cerut  cuvântul  doar  ca  să  repet  ceea  ce  am  spus  și  în  ședința  Comisiei  de  energie: \ncapacitățile de stocare, așa cum a menționat și domnul Antal, sunt esențiale. Nu doar că e nevoie de \nele, dar sunt obligatorii, pentru că, fără capacități de stocare adiționale, nu putem introduce în sistemul \nenergetic național capacități de producție a energiei regenerabile, pentru că, altfel, sistemul nu se poate \nechilibra. Din acest punct de vedere, discuția dacă e nevoie de legislație primară sau secundară pentru \na stimula dezvoltarea capacităților de stocare, da, este de înțeles, dar cred că o legislație primară care \nsă se ocupe de acest domeniu nu are cu ce să încurce. \nAu fost discuții pe larg în Comisia de energie. Până la urmă, dacă se puteau face corelări și \nîmbunătățiri,  am  fi  fost  foarte  deschiși  noi,  cei  de  la  USR,  să  primim  astfel  de  propuneri  de \nîmbunătățiri de la colegii din coaliția de la putere. Și cred că ar fi fost mult mai bine dacă această lege \nar fi trecut acum, pentru că orice timp pierdut în acest domeniu nu face decât să întârzie dezvoltarea \ncapacităților de producție regenerabile și, implicit, creșterea ofertei de energie pe piață într-un moment \natât de dificil ca cel în care ne aflăm. \nAșteptăm  de  la  ANRE  –  pentru  că  reprezentantul  ANRE,  în  ședință,  și-a  luat,  cumva, \nangajamentul că va veni cu niște propuneri care să rezolve această situație –, așteptăm cu interes \npropunerile de la ANRE și noi în continuare nu vom renunța la acest subiect și, eventual, vom veni cu \no nouă inițiativă legislativă îmbunătățită. \nOricum, votul USR va fi pentru. \nMulțumesc. \n"
    },
    "44": {
        "start_text": "Domnul Florin-Vasile Cîțu:",
        "start_index": 45292,
        "end_text": "Domnul Maricel Popa:",
        "end_index": 45740,
        "text": " \nVă mulțumesc. \nStimați colegi, \nLa balcon avem un grup de studenți de la mai multe universități din țară care sunt aici la \ninvitația și în programul inițiat de doamna senator Monica Anisie. Fac practică la Comisia de învățământ. \nBine ați venit în Parlamentul României! (Aplauze.) \nMergem mai departe cu dezbaterile. \nDomnul Maricel Popa, din partea PSD. \n  - 20 -  Dumneavoastră aici, la microfonul central, și apoi… \n"
    },
    "45": {
        "start_text": "Domnul Maricel Popa:",
        "start_index": 45740,
        "end_text": "Domnul Florin-Vasile Cîțu:",
        "end_index": 46388,
        "text": " \nMulțumesc, domnule președinte. \nStimați colegi, \nAceastă idee – care tot spun că este o idee foarte bună – nu este nouă. În ’84 a început la Cluj o \nstație de pompare, proiecția pentru o stație de pompare pentru a înmagazina energie. \nEste adevărat, e necesară, dar, așa cum au transpus-o în lege atât istorici, cât și economiști, \nnumai electrotehniști nu, nu sunt de acord. \nNoi, Grupul PSD, vom vota un raport de respingere, deoarece trebuie lucrat, trebuie foarte \nmultă atenție, sunt investiții majore, de durată, ani de zile, iar înmagazinarea energiei electrice nu e o \njoacă, stimați colegi de la USR. \nVă mulțumesc. \n"
    },
    "46": {
        "start_text": "Domnul Florin-Vasile Cîțu:",
        "start_index": 46388,
        "end_text": "Doamna Diana Iovanovici-Șoșoacă:",
        "end_index": 46537,
        "text": " \nVă mulțumesc, domnule senator. \nDoamna Șoșoacă. \nVreți microfonul central? \nVă rog, microfonul central, doamna senator. \n"
    },
    "47": {
        "start_text": "Doamna Diana Iovanovici-Șoșoacă:",
        "start_index": 46537,
        "end_text": "Domnul Florin-Vasile Cîțu:",
        "end_index": 48121,
        "text": " \nMulțumesc frumos. \nAbsolut de acord cu tot ce s-a spus aici și mai e ceva de spus. \n„Art.4 – Investitorii care construiesc centrale eoliene și fotovoltaice prevăzute cu capacități de \nstocare a energiei electrice au dreptul să procedeze, în condițiile legii, la scoaterea definitivă din circuitul \nagricol a terenurilor agricole extravilane sau, după caz, la scoaterea temporară din circuitul agricol a \nterenurilor agricole extravilane și a pajiștilor permanente care sunt necesare realizării investițiilor.” \nÎn condițiile în care, cândva, România era „grânarul” Europei și toată lumea anunță o criză \nalimentară, noi ce facem? Scoatem definitiv din circuitul agricol terenurile agricole extravilane, în loc \nsă le facem productive, să le folosim pentru producția agricolă? Știți cât spațiu ocupă aceste centrale \neoliene și fotovoltaice? Ați văzut cât teren este acoperit, cel puțin de cele fotovoltaice, pentru a \nproduce… câtă energie? Acest tip de energie nu este sustenabil separat de celălalt tip de energie. Poate, \neventual, să ajute, dar niciodată nu va putea, singular, să producă pentru a deservi întreaga țară sau \nmajoritatea consumatorilor. \nÎn condițiile în care afectați terenul agricol, îmi pare foarte rău, dar cred că va trebui să vă \naplecați asupra acestui proiect și să apărați terenul agricol al României, nu să-l faceți inutil și să puneți \n  - 21 -  tot felul de fotovoltaice pe el, de care, nu vă supărați, eu nu i-am văzut prea interesați pe cei din alte \nțări, ei… Văd că Germania tot spre mine se duce. \nVă mulțumesc. \n"
    },
    "48": {
        "start_text": "Domnul Florin-Vasile Cîțu:",
        "start_index": 48121,
        "end_text": "Doamna Cristina-Mădălina Prună:",
        "end_index": 48299,
        "text": " \nMulțumesc, doamna senator. \nToate grupurile au avut o intervenție. \nDacă doamna inițiator… \nDoamna deputat, dacă doriți să răspundeți. Microfonul 7. \n"
    },
    "49": {
        "start_text": "Doamna Cristina-Mădălina Prună:",
        "start_index": 48299,
        "end_text": "Domnul Florin-Vasile Cîțu:",
        "end_index": 48502,
        "text": " \nDa. \nVă mulțumesc frumos, domnule președinte. \nDe fapt, era extrem de important să ajungem la o formă a acestei legi care să fie adoptată \nastăzi în Camera Deputaților… \n"
    },
    "50": {
        "start_text": "Domnul Florin-Vasile Cîțu:",
        "start_index": 48502,
        "end_text": "Doamna Cristina-Mădălina Prună:",
        "end_index": 48538,
        "text": " \nSenat! \n"
    },
    "51": {
        "start_text": "Doamna Cristina-Mădălina Prună:",
        "start_index": 48538,
        "end_text": "Domnul Florin-Vasile Cîțu:",
        "end_index": 50367,
        "text": " \n…și de aceea am și trimis mai multe rânduri de amendamente și am încercat să am un dialog cu \nANRE, astfel încât acest proiect de lege să aibă o formă care să fie votabilă de toată lumea. A vorbi \nîmpotriva producției de energie înseamnă a favoriza anumite interese care vin dinspre Răsărit. \nÎnsă, revenind la acest proiect de lege, ce vreau să vă spun este că va fi nevoie de încă câteva \nluni pentru a iniția un nou proiect de lege și a avea în legislația primară niște prevederi care să \nîncurajeze capacitățile de stocare. Avem la dispoziție un an de zile… iată, mai puțin de un an de zile, \nîn care să mișcăm ceva în sectorul energetic. Dacă un nou proiect de lege va fi depus, să fim serioși, în \ntoamnă, pentru că până la finalul acestei sesiuni parlamentare, la finalul lui iunie, nu există șanse în \nmod real să treacă un proiect de lege, o să pierdem niște luni prețioase, în care am fi putut să dăm un \nsemnal serios în piață că există un cadru legislativ care să încurajeze aceste capacități de stocare. \nMi se pare regretabilă această atitudine a Ministerului Energiei, încă o dată, și a ANRE-ului și, \ncum  vă  spuneam,  apreciez  mai  degrabă  deschiderea  colegilor  din  Parlament.  Dar,  de  la  nivelul \ninstituțiilor statului se vorbește pe un alt ton – da? –, ei fac notă discordantă cu ceea ce parlamentarii \nputerii spun aici, în Parlamentul României. Este regretabil! \nEu totuși sper că o să existe o deschidere și o înțelegere asupra faptului că e necesar un vot \npozitiv astăzi în Senat și, la Camera Deputaților, evident că vom continua să îmbunătățim acest proiect \nde lege, astfel încât, la final, rezultatul să fie unul în interesul investițiilor și în interesul dezvoltării \ncapacităților de producție și de stocare a energiei electrice. \n  - 22 -  Vă mulțumesc. \n"
    },
    "52": {
        "start_text": "Domnul Florin-Vasile Cîțu:",
        "start_index": 50367,
        "end_text": "Domnul George Scarlat:",
        "end_index": 51074,
        "text": " \nVă mulțumesc. \nDeclar încheiate dezbaterile… (Discuții.) declar încheiate dezbaterile! \nInițiativa legislativă rămâne la vot final. \n* \nPunctul 5, Proiectul de lege pentru aprobarea Ordonanţei de urgenţă a Guvernului nr.51/2022 \nprivind instituirea unei scheme de ajutor de stat pentru susţinerea activităţii crescătorilor din sectoarele \nbovine, suine şi avicol în contextul crizei economice generate de pandemia de COVID-19. (L247/2022) \nDeclar deschise dezbaterile generale asupra proiectului de lege. \nDau cuvântul reprezentantului Guvernului pentru prezentarea proiectului de lege. \nAvem? Nu avem. \nDau cuvântul reprezentantului Comisiei pentru agricultură. \nMicrofonul 5. \n"
    },
    "53": {
        "start_text": "Domnul George Scarlat:",
        "start_index": 51074,
        "end_text": "Domnul Florin-Vasile Cîțu:",
        "end_index": 52237,
        "text": " \nMulțumesc, domnule președinte. \nStimați colegi, \nProiectul de lege pentru aprobarea ordonanței de urgență ce are ca obiect de reglementare \ninstituirea unei scheme de ajutor de stat în vederea compensării pierderilor cauzate de pandemia de \nCOVID-19 pentru crescătorii din sectoarele bovine, suine şi avicol a primit din partea Consiliului \nLegislativ aviz favorabil, cu observații și propuneri. \nÎn cadrul dezbaterilor au fost formulate amendamente care, supuse votului, au fost adoptate și \nse regăsesc în anexa ce face parte integrantă din prezentul raport. \nAstăzi, în data de 9.05, în cadrul ședinței, membrii comisiei au hotărât, cu unanimitate de \nvoturi, să adopte un raport de admitere, cu amendamente admise. \nÎn  consecință,  comisia  supune  spre  dezbatere  și  adoptare  plenului  Senatului  raportul  de \nadmitere, cu amendamente admise, și Proiectul de lege pentru aprobarea Ordonanței de urgență a \nGuvernului nr.51/2022 privind instituirea unei scheme de ajutor de stat pentru susţinerea activităţii \ncrescătorilor din sectoarele bovine, suine şi avicol în contextul crizei economice. \nVă mulțumesc, domnule președinte. \n"
    },
    "54": {
        "start_text": "Domnul Florin-Vasile Cîțu:",
        "start_index": 52237,
        "end_text": "Domnul  Barabási  Antal  Szabolcs  –  secretar  de  stat  la  Ministerul  Agriculturii  și",
        "end_index": 52345,
        "text": " \nMulțumesc, domnule… Mulțumesc. \nDin partea Guvernului. Microfonul 8. \n  - 23 -  "
    },
    "55": {
        "start_text": "Domnul  Barabási  Antal  Szabolcs  –  secretar  de  stat  la  Ministerul  Agriculturii  și",
        "start_index": 52345,
        "end_text": "Dezvoltării Rurale:",
        "end_index": 52437,
        "text": " \n"
    },
    "56": {
        "start_text": "Dezvoltării Rurale:",
        "start_index": 52437,
        "end_text": "Domnul Florin-Vasile Cîțu:",
        "end_index": 53316,
        "text": " \nBună ziua! \nMulțumesc. \nScopul prezentei ordonanțe îl reprezintă instituirea unei scheme de ajutor de stat, schemă având \nca scop compensarea pierderilor cauzate de pandemia COVID-19. \nPentru a veni în sprijinul crescătorilor de animale, în această perioadă s-a stabilit acordarea \nunui ajutor de stat pentru a compensa și a contracara parte din pierderile înregistrate pe parcursul anilor \n2021 – 2022, cauzate de restricțiile sanitare, perturbarea lanțurilor de aprovizionare și dificultatea în \nasigurarea materiilor prime necesare. \nPrezentul  proiect  de  ordonanță  de  urgență  reglementează:  speciile  (bovin,  avicol  și  suin), \nbeneficiarii, criteriile de eligibilitate, documentele justificative, durata schemei și valoarea ajutorului \nde stat, precum și regulile procedurale pentru implementarea schemei de ajutor de stat. \nVă mulțumesc mult. \n"
    },
    "57": {
        "start_text": "Domnul Florin-Vasile Cîțu:",
        "start_index": 53316,
        "end_text": "Domnul Sebastian Cernic:",
        "end_index": 53436,
        "text": " \nVă mulțumesc. \nDin partea… deci la dezbateri acum, domnul Cernic, din partea USR. Senator. \n"
    },
    "58": {
        "start_text": "Domnul Sebastian Cernic:",
        "start_index": 53436,
        "end_text": "Domnul Florin-Vasile Cîțu:",
        "end_index": 54637,
        "text": " \nMulțumesc, domnule președinte. \nStimați colegi, \nÎn primul rând, doresc să vă urez „La mulți ani!” azi, de Ziua Independenței României și de \nZiua Uniunii Europene. \nVă invit să arătați respect și dedicare față de valorile pe care le sărbătorim astăzi, chiar în \nactivitatea dumneavoastră aici, la Senat. Vă invit să fim uniți în jurul proiectelor de lege care fac \nRomânia mai puternică. \nLa mulți ani, România! \nLa mulți ani, Europa! (Aplauze.) \nȘi, revenind la proiectul de lege… (Aplauze.) Noi, USR, susținem propunerea Guvernului de a \nimplementa aceste scheme de ajutor, însă avem un mic amendament: atunci când sunt elaborate, \ntrebuie să țină cont și de acei fermieri mici și mijlocii. Am avut dezbateri în cadrul comisiei și cu \namendamentele aduse la lege am  reglat  anumite lucruri, însă fac un apel  către domnul ministru \nChesnoiu, care refuză invitația noastră de a veni în comisie și de a da câteva răspunsuri la întrebări \nesențiale pe care i le-am adresat și întrebări la care trebuie să răspundă, având în vedere că prețurile la \nalimente au crescut și sunt în creștere. Așa că, domnule ministru Chesnoiu, vă așteptăm în comisie. \n  - 24 -  Vă mulțumesc. \n"
    },
    "59": {
        "start_text": "Domnul Florin-Vasile Cîțu:",
        "start_index": 54637,
        "end_text": "Domnul George Scarlat:",
        "end_index": 54723,
        "text": " \nVă mulțumesc. \nDacă sunt alte intervenții… Domn Scarlat. \n"
    },
    "60": {
        "start_text": "Domnul George Scarlat:",
        "start_index": 54723,
        "end_text": "Domnul Florin-Vasile Cîțu:",
        "end_index": 56353,
        "text": " \nMulțumesc, domnule președinte. \nStimați colegi, \nNu pot să încep decât prin a mulțumi Guvernului, condus de premierul Ciucă, pentru sumele \nsuficiente, să spunem, pentru această etapă, pentru aceste trei sectoare din sectorul zootehnic din \nRomânia, greu încercate în această perioadă: e vorba de sectorul bovin – aproximativ 170 de milioane, \nsectorul suin – 167 de milioane și sectorul avicol – 116 milioane de lei. \nDar este adevărat și ceea ce spunea colegul nostru, că trebuie să fim atenți cum aplicăm aceste \nscheme de ajutor, pentru că astăzi, și de aceea vă cer impetuos și Grupul Partidului Național Liberal va \nsusține  aceste  modificări  și,  în  ansamblul  său, proiectul  de  lege  de  aprobare  a  ordonanței,  sper, \nîmpreună cu toții colegii, astăzi în sală, întrucât pe formula de calcul, ea nu va veni cu adevărat să \nsprijine pe toți și în mod egal; pe toți, eu știu, actorii din aceste sectoare. \nȘi în acest sens, o să vă spun că în cadrul comisiei, cu sprijinul tuturor colegilor din cadrul \nComisiei de agricultură, am modificat cuantumurile de la 10 euro/UVM la 20 de euro/UVM pentru \ncategoria de porc gras și la 80 de euro/UVM pentru categoria de animale de reproducție. Sper ca în \ntimpul util rămas, până pe 12 mai inclusiv, termen limită pentru depunerea cererilor către Agenția de \nPlăți și Intervenții în Agricultură a fermierilor din cele trei sectoare, să reușim să transmitem proiectul \nde lege aprobat, avizat, către Camera decizională, Camera Deputaților, astfel încât, în timp util, cel mai \ntârziu săptămâna viitoare, să meargă la promulgare. \nVă mulțumesc frumos. \n"
    },
    "61": {
        "start_text": "Domnul Florin-Vasile Cîțu:",
        "start_index": 56353,
        "end_text": "Domnul Lucian Trufin:",
        "end_index": 56491,
        "text": " \nVă mulțumesc, domnule senator. \nDacă mai sunt alte intervenții… \nVă rog. Și apoi doamna Șoșoacă… după aceea. \n"
    },
    "62": {
        "start_text": "Domnul Lucian Trufin:",
        "start_index": 56491,
        "end_text": "Domnul Florin-Vasile Cîțu:",
        "end_index": 57124,
        "text": " \nSectorul zootehnic din România a fost grav afectat de pandemia COVID, cât și de creșterile în \nenergie și la gaz, dar ar trebui să spunem că mâna ministrului trebuie să se simtă, nu trebuie să se vadă. \nDomeniul agriculturii este unul foarte vast, iar astăzi, faptul că am dezbătut în Comisia de agricultură \nși dăm un vot pe o schemă de ajutor tocmai pe aceste domenii, pe zootehnie, ne arată că Ministerul \nAgriculturii, prin ministru, este prezent. \n  - 25 -  Mulțumesc și eu, în numele fermierilor români, pentru această schemă de ajutor și vă spunem \ncă Grupul PSD susține această ordonanță. \nMulțumesc. \n"
    },
    "63": {
        "start_text": "Domnul Florin-Vasile Cîțu:",
        "start_index": 57124,
        "end_text": "Doamna Diana Iovanovici-Șoșoacă:",
        "end_index": 57290,
        "text": " \nMulțumesc. Și eu vă mulțumesc, chiar dacă nu intenționați, l-ați citat pe Adam Smith despre \n„mâna invizibilă”. \nDoamna Șoșoacă, vă rog. \n"
    },
    "64": {
        "start_text": "Doamna Diana Iovanovici-Șoșoacă:",
        "start_index": 57290,
        "end_text": "Domnul Florin-Vasile Cîțu:",
        "end_index": 58094,
        "text": " \nMulțumesc frumos. \nCorect. Complet de acord, dar vă întreb: cine plătește pentru minciuna pandemică? Doamna \nUrsula von der Leyen? Dumneavoastră? Pfizer – cu minciuna vaccinării? Cine va plăti? \nDa. Ajutoare de stat. Nu cred că trebuia să ajungem aici. Minciuna pandemică a avut picioare \nscurte și are în continuare, pentru că se dorește reimplementare, și o să tot cerem ajutoare de stat. \nCere, un stat suveran, cere aprobare de la o organizație suprastatală. Că tot vorbeam de Ziua \nIndependenței României, proclamată de Mihail Kogălniceanu, și la 10 mai a fost dat acel act de lege, și \nvă aduc aminte că și la 9 mai 1926 a apărut istoria steagului lui Avram Iancu care sunt culorile roșu, \ngalben și albastru pe orizontală, nu pe verticală. \nVă mulțumesc frumos. \n"
    },
    "65": {
        "start_text": "Domnul Florin-Vasile Cîțu:",
        "start_index": 58094,
        "end_text": "Domnul Cătălin-Daniel Fenechiu:",
        "end_index": 58364,
        "text": " \nVă mulțumesc, doamna senator. \nDacă nu mai sunt alte intervenții, declar încheiate dezbaterile.  \nInițiativa legislativă rămâne la vot final. \n* \nTrecem la punctul 6. \nIntervenție procedură. \nDomnul Daniel Fenechiu, liderul senatorilor PNL. \n"
    },
    "66": {
        "start_text": "Domnul Cătălin-Daniel Fenechiu:",
        "start_index": 58364,
        "end_text": "Domnul Florin-Vasile Cîțu:",
        "end_index": 58961,
        "text": " \nMulțumesc, domnule președinte. \nÎn numele Grupului PNL, propun retrimiterea la comisie a proiectului aflat la punctul 6, L230, \nProiectul de lege pentru aprobarea Ordonanţei de urgenţă a Guvernului nr. 46/2022 privind măsurile de \npunere în aplicare a Regulamentului (UE) 2019/452 al Parlamentului European şi al Consiliului din \n19 martie 2019 de stabilire a unui cadru pentru examinarea investiţiilor străine directe în Uniune, \nprecum şi pentru modificarea şi completarea Legii concurenţei nr.21/1996. (L230/2022) \nPropun două săptămâni. \n  - 26 -  Mulțumesc. \n"
    },
    "67": {
        "start_text": "Domnul Florin-Vasile Cîțu:",
        "start_index": 58961,
        "end_text": "Domnul Daniel-Cătălin Zamfir:",
        "end_index": 59042,
        "text": " \nVă mulțumesc. \nPe procedură. Domnul senator Zamfir. \n"
    },
    "68": {
        "start_text": "Domnul Daniel-Cătălin Zamfir:",
        "start_index": 59042,
        "end_text": "Domnul Florin-Vasile Cîțu:",
        "end_index": 60409,
        "text": " \nPe procedură. \nMulțumesc, domnule președinte. \nAici aș vrea să vă informez, stimați colegi, în primul rând, termenul de două săptămâni, \nretrimitere la comisie, nu este unul fezabil, având în vedere că legea are termen de adoptare tacită în \naceastă săptămână, sâmbătă. Noi am discutat foarte aprofundat această chestiune la Comisia economică. \nDupă  cum  vedeți,  legea  se  referă,  într-adevăr,  la  procedura  prin  care  se  adoptă  anumite \nproceduri pentru investițiile străine și – atenție! – mai are un mic apendic… apendice, și anume o \nmodificare la Legea concurenței. Modificarea la Legea concurenței prevede doar acordarea Serviciului \nde Pază și Protecție către președintele Consiliului Concurenței. Atât este modificarea care suscită acest \ninteres din partea președintelui Consiliului Concurenței, și anume, faptul că își dorește pază SPP. \nEu cred că nu e potrivit ca președintele Consiliului Concurenței să aibă pază SPP. \nAșadar, retrimiterea la comisie ar însemna, practic, aprobarea tacită în forma inițiată, respectiv \ncu paza SPP pentru președintele Consiliului Concurenței. \nCa atare, vă propun să nu fim de acord cu retrimiterea la comisie, ci să fim de acord, așa cum \nam votat la Comisia economică, în unanimitate, reprezentanții tuturor partidelor, forma în care \nlegea să intre la vot. \nVă mulțumesc mult. \n"
    },
    "69": {
        "start_text": "Domnul Florin-Vasile Cîțu:",
        "start_index": 60409,
        "end_text": "Domnul Sorin Vlașin:",
        "end_index": 61234,
        "text": " \nVă mulțumesc. \nEste o propunere pe care va trebui să o supunem la vot. Ce înțeleg eu? Că Guvernul a trecut \nîntr-o formă, ea este modificată în Parlament, modificarea ar fi diferită de cea a Guvernului. \nAvem o propunere de retrimitere la comisie a proiectului de lege pentru două săptămâni. \nStimați colegi, vă rog, atenție! Va trebui să votăm. \nVă rog să votați. \nCu 29 de voturi pentru, 37 împotrivă, 19 abțineri, propunerea nu a trecut. \nAtunci trecem la dezbaterea proiectului de lege la punctul 6. \nDeclar deschise dezbaterile generale asupra proiectului de lege. \nDau  cuvântul  reprezentantului  Guvernului  pentru  prezentarea  proiectului  de  lege…  dacă \navem… Nu avem. \n  - 27 -  Dau cuvântul reprezentantului Comisiei economice, industrii și servicii pentru prezentarea raportului. \n"
    },
    "70": {
        "start_text": "Domnul Sorin Vlașin:",
        "start_index": 61234,
        "end_text": "Domnul Florin-Vasile Cîțu:",
        "end_index": 62367,
        "text": " \nMulțumesc, domnule președinte. \nMembrii Comisiei economice, industrii și servicii au hotărât, cu unanimitate de voturi, să \nadopte un raport de admitere cu amendamente admise cuprinse în anexa la raport; anexa face parte \nintegrantă din prezentul raport. \nFață de cele prezentate, Comisia economică, industrii și servicii supune plenului Senatului spre \ndezbatere și adoptare raportul de admitere cu amendamente admise și proiectul de lege. \nPotrivit prevederilor art.75 alin.(1) din Constituția României și ale art.92 alin.(7) pct.1 din \nRegulamentul Senatului, republicat,  cu modificările și  completările ulterioare, Senatul este prima \nCameră sesizată, cu excepția modificărilor aduse asupra Legii concurenței nr.21/1996 care se circumscriu \nprevederilor art.170 alin.(3) din Constituția României și asupra cărora Senatul este Cameră decizională. \nPotrivit art.92 alin.(8) pct.2 din Regulamentul Senatului, republicat, cu modificările ulterioare, \nfiind aplicabile dispozițiile art.75 alin.(4) din Constituția României, coroborate cu dispozițiile \nart.151 alin.(1) din Regulamentul Senatului. \nMulțumesc. \n"
    },
    "71": {
        "start_text": "Domnul Florin-Vasile Cîțu:",
        "start_index": 62367,
        "end_text": "Domnul Antal István-Loránt:",
        "end_index": 63315,
        "text": " \nVă mulțumesc. \nDacă sunt intervenții la proiectul de lege. \nNu sunt intervenții, declar încheiate dezbaterile.  \nInițiativa legislativă rămâne la vot final. \nStimați colegi,  \nȘtiți foarte bine, avem până la ora patru și treizeci, patru jumătate, avem dezbatere pe inițiative \nlegislative și după patru jumătate vot final. \n* \nLa  punctul  7  al  ordinii  de  zi  este  înscrisă  Propunerea  legislativă  privind  modificarea  și \ncompletarea Legii nr.165/2016 privind siguranța operațiunilor petroliere offshore. (L225/2022) \nDeclar deschise dezbaterile generale asupra propunerii legislative. \nDau cuvântul inițiatorului, dacă este prezent. Nu este prezent. \nDau  cuvântul  reprezentantului  Guvernului  pentru  prezentarea  punctului  de  vedere  al \nExecutivului. Nu este. \nDau  cuvântul  reprezentatului  Comisiei  pentru  energie,  infrastructură  energetică  și  resurse \nminerale pentru prezentarea raportului. \n"
    },
    "72": {
        "start_text": "Domnul Antal István-Loránt:",
        "start_index": 63315,
        "end_text": "Domnul Florin-Vasile Cîțu:",
        "end_index": 64285,
        "text": " \nVă mulțumesc mult, domnule președinte. \n  - 28 -  În urma dezbaterilor, care au avut loc în ședința Comisiei pentru energie, infrastructură energetică \ndin 3 mai 2022, membrii comisiei au analizat propunerea legislativă, punctele de vedere exprimate, \navizele primite, și au hotărât, cu majoritatea voturilor senatorilor prezenți, să adopte raport de admitere. \nConsiliul Legislativ a avizat favorabil cu observații și propuneri. \nConsiliul Economic și Social a avizat favorabil propunerea legislativă. \nComisia economică, industrii și servicii a transmis aviz favorabil. \nComisia pentru mediu a transmis aviz favorabil. \nPropunerea legislativă face parte din categoria legilor ordinare. \nSenatul este prima Cameră sesizată. \nFață de cele prezentate, Comisia pentru energie, infrastructură energetică și resurse minerale \nsupune plenului Senatului pentru dezbatere și adoptare raportul de admitere și propunerea legislativă. \nVă mulțumesc. \n"
    },
    "73": {
        "start_text": "Domnul Florin-Vasile Cîțu:",
        "start_index": 64285,
        "end_text": "Domnul György Attila – secretar de stat la Ministerul Finanțelor:",
        "end_index": 64734,
        "text": " \nVă mulțumesc. \nDacă sunt intervenții din partea colegilor senatori. \nNu sunt, declar încheiate dezbaterile. \nInițiativa legislativă rămâne la vot final. \n* \nPunctul 8, Proiect de lege pentru modificarea și completarea unor acte normative din domeniul \nfondurilor europene. (L152/2022) \nDeclar deschise dezbaterile. \nDau cuvântul reprezentantului Guvernului pentru prezentarea proiectului de lege. \nMicrofonul 9, vă rog. \n"
    },
    "74": {
        "start_text": "Domnul György Attila – secretar de stat la Ministerul Finanțelor:",
        "start_index": 64734,
        "end_text": "Domnul Florin-Vasile Cîțu:",
        "end_index": 65301,
        "text": " \nMulțumesc, domnule președinte. \nPrin  proiectul  de  lege  se  propun  prevederi  care  permit  efectuarea  de  reglaje  la  nivelul \nbugetului de stat ținând cont de responsabilitățile fiecărui ordonator principal de credite în utilizarea \nsumelor  aferente  fondului  de  indisponibilități  temporare  pentru  fondurile  aferente  programelor \nPHARE, Ex-ISPA, SAPARD și, respectiv, aferente perioadei de programare 2007 – 2013. \nVă rugăm să fiți de acord cu raportul Comisiei de buget. \nMulțumim. \n"
    },
    "75": {
        "start_text": "Domnul Florin-Vasile Cîțu:",
        "start_index": 65301,
        "end_text": "Domnul Nicolae Neagu:",
        "end_index": 65509,
        "text": " \nVă mulțumesc. \n  - 29 -  Dau cuvântul reprezentantului Comisiei pentru buget, finanțe, activitate bancară și piață de \ncapital pentru prezentarea raportului. \nDomnule președinte… \n"
    },
    "76": {
        "start_text": "Domnul Nicolae Neagu:",
        "start_index": 65509,
        "end_text": "Domnul Florin-Vasile Cîțu:",
        "end_index": 66055,
        "text": " \nMulțumesc, domnule președinte. \nComisia de buget, finanțe, întrunită în data de 3 mai 2022, a analizat proiectul de lege, avizele \nși amendamentele primite și au hotărât, cu unanimitatea voturilor senatorilor prezenți, să adopte un \nraport de admitere cu amendamente admise. \nSupunem pentru dezbatere și adoptare plenului Senatului raportul cu amendamente admise și \nproiectul de lege, în același timp, facem precizarea că proiectul de lege face parte din categoria legilor \nordinare, Senatul fiind primă Cameră sesizată. \n"
    },
    "77": {
        "start_text": "Domnul Florin-Vasile Cîțu:",
        "start_index": 66055,
        "end_text": "Doamna Daniela Nicolescu – secretar de stat la Ministerul Economiei:",
        "end_index": 66649,
        "text": " \nVă mulțumesc. \nDacă sunt intervenții din partea colegilor senatori… \nDacă nu sunt, declar încheiate dezbaterile. \nInițiativa legislativă rămâne la vot final. \n* \nPunctul 9, Proiectul de lege pentru aprobarea Ordonanţei de urgenţă a Guvernului nr.45/2022 \nprivind unele măsuri pentru diminuarea arieratelor bugetare ale unor operatori economici din industria \nnațională de apărare. (L229/2022) \nDeclar deschise dezbaterile generale asupra proiectului de lege. \nDau cuvântul reprezentantului Guvernului pentru prezentarea proiectului de lege. \nVă rog, microfonul 10. \n"
    },
    "78": {
        "start_text": "Doamna Daniela Nicolescu – secretar de stat la Ministerul Economiei:",
        "start_index": 66649,
        "end_text": "Domnul Florin-Vasile Cîțu:",
        "end_index": 68752,
        "text": " \nDomnule președinte, mulțumesc. \nPrezentul  proiect  de  act  normativ  are  ca  obiect  adoptarea  unor  măsuri  pentru  diminuarea \narieratelor bugetare ale unor operatori economici din industria națională de apărare. \nActul normativ vizează numai operatorii economici cu capital integral de stat din industria \nnațională de apărare care sunt de interes strategic pentru statul român și desfășoară activități necesare \nrealizării de produse militare sensibile și strategice sau servicii aferente acestora. \nÎn actualul context geopolitic, se impune întărirea capacității de apărare a României prin luarea \nunor măsuri urgente de redresare economico-financiară a operatorilor economici de interes strategic, \nprevăzuți în anexa la prezenta ordonanță de urgență, astfel încât FSNA să poată fi pregătite pentru \n  - 30 -  protejarea intereselor esențiale și siguranței statului român, precum și pentru a-și onora obligațiile \nasumate în calitate de stat membru UE și NATO. \nPornind de la conceptul de interes esențial de siguranță se propune menținerea de către statul \nromân a unor capacități adecvate de producție militară care să permită, pe de o parte, un grad ridicat de \nautonomie  privind  înzestrarea  FSNA,  iar  pe  de  altă  parte,  continuarea  exporturilor  în  vederea \namortizării costurilor cercetării, retehnologizării și producției militare pentru uz propriu. \nFață de cele prezentate, se constată riscuri majore care pot afecta capacitățile producției de \napărare,  situație  care  poate  fi  evitată  în  condițiile  aplicării  prevederilor  art.346  din  Tratatul  de \nfuncționare al Uniunii Europene  conform căruia: „Orice stat membru poate lua măsurile pe care le \nconsideră  necesare  pentru  protecția  intereselor  esențiale  ale  siguranței  sale”  și  care  se  referă  la \nproducția cu comerțul de armament, muniție, material de război, sub condiția ca aceste măsuri să nu \nmodifice condițiile de concurență pe piața internă. \nFață de cele arătate, vă rog mult să adoptați acest proiect de act normativ. \n"
    },
    "79": {
        "start_text": "Domnul Florin-Vasile Cîțu:",
        "start_index": 68752,
        "end_text": "Domnul Nicolae Neagu:",
        "end_index": 69045,
        "text": " \nVă mulțumesc. \nComisia pentru buget, finanțe, activitate bancară și piață de capital și Comisia pentru apărare, \nordine publică și siguranță națională au elaborat un raport comun. \nInvit reprezentantul Comisiei pentru buget, finanțe pentru prezentarea raportului. \n"
    },
    "80": {
        "start_text": "Domnul Nicolae Neagu:",
        "start_index": 69045,
        "end_text": "Domnul Florin-Vasile Cîțu:",
        "end_index": 69516,
        "text": " \nDa, domnule președinte. \nMembrii celor două comisii precizate de  dumneavoastră, au dezbătut proiectul de lege în \nședințe separate și au hotărât, cu unanimitate de voturi, să adopte prezentul raport comun de admitere, \nfără amendamente. \nSupunem spre dezbatere și adoptare plenului Senatului raportul comun de admitere împreună \ncu proiectul de lege. \nProiectul de lege face parte din categoria legilor ordinare. \nSenatul, primă Cameră sesizată. \n"
    }
}